# -*- mode: mandoku-view; -*-
#+TITLE: 東西洋考
#+DATE: 2015-08-24 22:47:23.280236
#+PROPERTY: ID KR2k0145
#+PROPERTY: BASEEDITION WYG    
#+PROPERTY: JUAN 卷一
<pb:KR2k0145_WYG_001-1a>¶
欽定四庫全書¶
　東西洋考卷一¶
　　　　　　　　　　　　　明　張燮　撰¶
　西洋列國考¶
　　交阯(清化/新州)　(順化/提夷)　(廉南/)¶
交阯古南交也秦為象郡漢滅南越置九郡交阯其一¶
也光武時女子徵側徵貳反馬援討平之後改交州隋¶
復為交阯郡唐置都䕶府朱梁時曲承美據地輸款授¶
<pb:KR2k0145_WYG_001-1b>¶
承美節鉞已復并於南漢其後州將争立所部雲擾丁¶
部領及子丁璉討平之宋綏嶺表璉内附封交阯郡王¶
蓋於是淪為夷矣璉弟璿嗣為其將黎桓所簒貢使不¶
絶(宋史曰宋鎬使黎桓歸闕上令條列形勢及事迹以/聞鎬具奏曰去歲抵交州境桓遣牙内都指揮丁承)¶
(正等以船九艘卒三百人至太平軍來迎由海口入大/海冒涉風濤半月至白藤徑入海㲼乘潮而行宿泊之)¶
(所皆有茅舍三間營葺尚新目為館驛至長州漸近本/國務為誇詫盡出舟師戰櫂謂之水軍宵征抵海岸至)¶
(交州僅十五里有茅亭五間題曰茅徑驛至城一百里/驅部民畜産妄稱官牛數不滿千揚言十萬又廣率其)¶
(民混於軍旅以雜色衣乘船鼓譟近城之山虚張白旗/為陳兵之象俄而擁從桓至展郊迎之禮桓斂馬側身)¶
<pb:KR2k0145_WYG_001-2a>¶
(問皇帝起居畢按轡偕行時以檳榔相遺馬上食之此/風俗待賓之厚意也城中無居民上有茅竹屋數十百)¶
(區以為軍營而府署湫隘題其門曰明德門桓質陋目/眇自言近歲與蠻宼接戰墜馬傷足受詔不拜信宿之)¶
(後張筵出臨海汊為娛賓之逰桓跣足持竿入水標魚/毎中一魚左右皆叫噪歡躍凡宴㑹與坐之人悉令解)¶
(帶冠以帽子桓多衣花纈及紅色衣帽以真珠為飾或/自歌勸酒嘗令數十人扛大蛇長數丈饋使館曰若能)¶
(食此當治為饌以獻焉又羈送二虎以備縱觀皆卻之/不受士卒三千人悉黥其額曰天子軍糧以禾穗日給)¶
(令自舂為食兵器上有弓弩木牌梭槍竹槍弱不可用/桓輕鋭殘忍昵比小人腹心閹豎五七輩錯立其側好)¶
(狎飲凢官屬善事者擢居親近左右有小過殺之或鞭/其背賓佐小不如意亦捶之黜為閽吏怒息乃復其位)¶
(有塔其制樸陋桓一日請同登逰覽/地無寒氣十一月猶衣夾衣揮扇云)然屢為宼害漸失¶
<pb:KR2k0145_WYG_001-2b>¶
藩臣禮桓卒諸子争立及廷龍嗣苛虐不道李公藴逐¶
之遂代為王(其孫日尊稱帝/改元僣號大越)數傳至昊旵無嗣為其壻¶
陳日煚所有(宋史曰李氏有國凢/八傳二百二十餘年)元攻下之封其子光¶
昺為王世貢不絶顧時時遣將躙蹂其地髙皇帝蕩平¶
區宇王陳日煃率先内附遣學士張以寧封為安南國¶
王㑹日煃卒侄日熞嗣請詔印于以寧拒之吾受命封¶
先王何得予若日熞乃請于朝遣編修王濓主事林唐¶
臣封日熞嗣王而賞以寧得使臣體未幾陳叔明簒立¶
<pb:KR2k0145_WYG_001-3a>¶
叔明死子日焜為其臣黎季犛所弑(蒼霞集曰叔明老/弟煓代視事煓攻)¶
(占城敗死弟煒代先是上嘗戒安南占城毋相攻至是/以叔明兄弟怙強速禍復遣使諭之二十一年黎季犛)¶
(弑煒立叔明子日/焜旋為季犛所弑)改國大虞稱太上皇使其子胡□為¶
國王詐稱陳氏絶無後而□其甥也請權國事文皇帝¶
許之俄而陳氏之孫天平者間道愬于朝胡□懼表請¶
天平還國封天平安南國王使都督吕毅黄中大理卿¶
薛巖以兵䕶之季犛具牛酒犒師偵騎徃壺觴道相屬¶
也不為虞至芹站伏發殺天平及薛巖上大怒拜成國¶
<pb:KR2k0145_WYG_001-3b>¶
公朱能為征夷將軍西平侯沐晟左副將軍新成侯張¶
輔右副將軍發兵分道討之(吾學編載上幸龍江禡誓/衆曰黎賊父子必獲無赦)¶
(毋養亂毋玩寇毋毁廬墓毋害稼穡毋恣取/貨財毋搶人妻女毋殺降有一雖功不宥)成國公薨¶
詔新成侯輔行大將軍事兵躙坡壘隘留二關而入抵¶
富良江西平侯亦破猛烈關突宣江口出洮水度富良¶
江與大軍㑹於三帶州賊立柵屯守師夜度大破之焚¶
柵煙熖漲天乘勝攻下西都燒其宫室又破賊艘於木¶
九江嗣大破賊於鹹水關窮追季犛父子獲之捷聞詔¶
<pb:KR2k0145_WYG_001-4a>¶
求陳王後已絶乃郡縣其地(立交阯布政司都指揮司/按察司為府十七州四十)¶
(七縣一百五十七衞/十一守禦千户所三)論功進封輔為英國公晟黔國公¶
餘爵賞有差亡何餘孽簡定作亂英國為大將率兵討¶
擒之踰年陳季擴復叛季擴簡定從子也輔復徃討轉¶
戰連歳始獲之自英公下交南凢三獲偽王威震西南¶
夷因留鎮其地而尚書黄福掌藩臬有威惠遐外以寧¶
尋召輔歸以豐城侯李彬代鎮福亦以乆得代中貴人¶
馬騏墨而煩苛失衆心黎利遂乘之反彬不能制所攻¶
<pb:KR2k0145_WYG_001-4b>¶
没郡邑十數命成山侯王通佩將印發二廣兵四萬并¶
鎮兵討之凢十餘戰利益盛前逼交州詔安逺侯栁升¶
以精兵七萬徃犄角平賊升故嘗從征安南者鋭而輕¶
敵自以千騎為前鋒敗利兵前追之伏發橋壊升中鎗¶
死成山侯懼不敢出乃與利約和以交阯棄之引兵還¶
利於是送還文武官吏四百十七人進代身金銀香象¶
布帛謝罪且乞封而宣宗用大學士士竒榮䇿(利表言/前國王)¶
(遺嗣暠今在老撾請嗣封上集大臣議英國公臣輔尚/書臣義臣原吉皆言交南本中國地勞苦得之不宜隳)¶
<pb:KR2k0145_WYG_001-5a>¶
(成功大學士臣士竒臣榮言兵興以來天下無寧歳今/瘡痍未起而復勤之臣不忍聞且求立陳後者太宗皇)¶
(帝心也求之不得而後郡縣今因其請撫而建之以/息吾民於計大便漢棄珠崖前史榮之安在為示弱)¶
(乎上曰卿/二人言是)遣少宗伯李琦少司空羅汝敬等持璽書赦¶
利求陳氏後立之利詭陳氏已絶更遣少宗伯章敞納¶
言徐琦冊為權署安南國事利遣使入謝解歳金五萬¶
兩然已改元順天帝其國中矣利死子麟立(僣號紹平/偽諡利太)¶
(祖髙/皇帝)遣使告哀求冊權署國事正統丙辰以少司馬李¶
都納言蔡亨持節冊為安南國王(麟復改/號大寶)乆之死子濬¶
<pb:KR2k0145_WYG_001-5b>¶
嗣(僣號太和偽諡/麟太宗文皇帝)請冊朝貢不絶天順時為庶兄琮所¶
弑自立(僣號/天興)大酋黎壽域等起兵殺琮而立濬弟灝(僣/號)¶
(光/順)成化初與鎮安土官守岑宗紹相攻為岑氏所敗占城¶
王茶全攻其化州灝率兵救之占城退走虜王茶全以¶
歸𢎞治間灝死子暉嗣(僣號景統偽諡/灝聖宗淳皇帝)暉死子敬嗣(僣/號)¶
(泰/貞)未踰年而死遺命立其弟誼(僣號端慶偽諡/敬肅宗欽皇帝)誼立四¶
年死於弑其酋黎廣度等表誼寵信母黨阮种阮伯勝¶
恣行兇暴民不堪命阮氏圖竊國柄遷誼别宅逼令自¶
<pb:KR2k0145_WYG_001-6a>¶
盡臣等與國人共聲其罪黨與盡伏誅竊見故國王黎¶
灝第二子故臣炤有子黎賙堪任國事乞賜襲封詔許¶
之(賙僣號洪順追/謚誼為厲愍王)初灝生二子長即暉次子玿偽封錦¶
江王暉生敬誼玿生灦賙誼被害時玿與灦俱先死故¶
國人立賙而灦之子偽沱陽王譓及弟懬以兄不得立¶
灦妻鄭綏女譓妻鄭惟鏟女是時鄭彊且握柄於國立¶
賙非其意也賙既立(偽尊父玿為/德宗建皇帝)多行不義國人惡之¶
正德丙子鄭惟鏟鄭綏與其黨陳真弑賙而諒山都將¶
<pb:KR2k0145_WYG_001-6b>¶
陳暠者稱陳氏後以諒山之甲迫交州殺鄭惟鏟自立¶
陳真擊走之暠病死鄭綏等共立譓為主於國(僣號光/紹偽尊)¶
(灦哲宗明皇帝諡賙曰/靈隱王追諡誼為威帝)其大臣阮𢎞裕等討弑賙之罪¶
攻鄭氏鄭氏出奔時國柄未有所屬莫登庸諷羣臣推¶
已典兵(登庸者荆門人世業漁以武舉為陳暠叅督後/歸黎譓累戰功封武川伯鎮海陽以重賂賂譓)¶
(左右入柄軍政加太傅/封仁國公遂簒奪偽國)既得志漸除譓左右易所親信¶
防守之譓潜起兵攻登庸反為所敗出奔清華時嘉靖¶
元年也登庸乃偽立懬(僣號統元追諡/賙為襄翼帝)亡何酖懬并其¶
<pb:KR2k0145_WYG_001-7a>¶
母殺之而自立(國號大越改元明德/偽諡懬曰恭皇帝)時譓尚據清華乂¶
安順化廣南四道登庸立其子方瀛居守自稱太上皇¶
率兵攻譓連破之譓走入哀牢國憤悒死子寧甫七歳¶
故臣共立之於漆馬江登庸屢攻不能克鄭惟憭以黎¶
寧命來請兵下部議拜咸寧侯仇鸞為大將尚書毛伯¶
温監督及督臣蔡經等分道入討乃聚兵以聲恫喝登¶
庸誘使納款登庸於是為降表請罪獻代身金人自贖¶
伯温等為壇兩軍相距登庸脱帽徒跣伏壇下稱詔赦¶
<pb:KR2k0145_WYG_001-7b>¶
之(廣西通志曰嘉靖十五年皇子生先議頒詔諸夷禮/部尚書夏言奏安南不貢逾二十年宜罷使及黎寧)¶
(奏至廷議命毛伯温為兵部尚書從宜撫𠞰兩廣督臣/潘旦䟽稱莫氏奸雄之賊黎氏逆利之裔皆非宜立如)¶
(以夷狄處之則元昊可爵不義可侯而黎利可王也二/氏紛争兵甲未息皆欲假天朝名號宜静觀其變與廷)¶
(議不合因召旦還以侍郎蔡經代之亷州守張岳獨言/用兵之害宜留使者勿前經問岳曰能保毋用兵降登)¶
(庸乎岳曰欲降之必令納地令貶號令匍伏詣闕獻國/中圖籍聽上處分國體不可褻也經曰如此能令登庸)¶
(聽乎岳曰一檄足矣於是兵事調度一屬之岳司馬毛/伯温至岳手賊情地形冊子授伯温曰公計用兵則圖)¶
(進取方畧無逾此者然不若罷毋征為完計顧公䇿安/決耳伯温宻謂岳曰交事屬子矣先是登庸聞廷議興)¶
(師遣人上表乞降至是求益&KR0548;岳用前言要之登庸初/猶倔彊岳懼以禍令蚤自計於是登庸惟命㑹岳遷去)¶
<pb:KR2k0145_WYG_001-8a>¶
(登庸復首䑕兩端伯温經奏乞還岳廣東登庸曰張公/在吾無恐矣伯温檄重兵駐節南寧而叅政翁萬達素)¶
(負雄畧諸所䇿如張岳議乃使通判蘇廷瓛傳譯令束/身軍門歸地繳印去僣號奉正朔復遣作書諭之登庸)¶
(乃以十一月素衣繫組躬率頭目耆士候于南關萬達/等開張幕府設龍亭覆以黄幄傳令開關登庸等由關)¶
(道左出脱履跣足面北而/跪傳解其組及接受降書)凱旋伯温等加秩有差廷議¶
黎寧非真黎氏後以登庸為都統使鎮安南然帝其國¶
自如也登庸方瀛相繼死孫福海嗣位又死子宏瀷幼¶
大臣阮敬等専權國復亂四十三年貢使黎光賁至京¶
光賁以國難羈留南寧者十五年至是乃達其後貢遂¶
<pb:KR2k0145_WYG_001-8b>¶
絶萬厯間莫茂洽為都統使茂洽死國大亂數年鄭惟¶
憭子鄭檢立黎暉後維邦為主維邦死子維潭嗣盡逐¶
莫氏遺孽詣督臣請款關輸貢移文擅用前國王印守¶
臣詰之維潭飾詞對然請款愈堅與約必以髙平居莫¶
氏如黎氏漆馬江時維潭心難之遁去頃之復款具言¶
其恢復之義歸附之誠髙平乃其故土且莫氏簒臣不¶
宜漆馬江為比守臣曰莫氏先世雖簒逆今日乃國家¶
外臣也使假息一隅毋遽殄絶是我國家所以鎮撫四¶
<pb:KR2k0145_WYG_001-9a>¶
夷共其患難之意維潭乃聽二十四年夏築壇受降如¶
登庸故事(廣東通志曰維潭抵關同知黄宇李陶成出/關傳譯詰以六事首擅殺貢臣曰復仇之急)¶
(不遑請命乞矜其愚次維潭曰世孫也其祖黎暉天朝/曾錫命焉次鄭松曰𨽻臣世以衞黎非冒黎也然則何)¶
(宵遁乎曰以儀物之不戒非遁也幸不加討其自今有/死無二金印何在曰權倣為之立銷矣至安挿猶佯對)¶
(不決復譯諭曰均貢臣也黎昔可漆馬江莫獨不可髙/平乎且分土既定庸何傷阮澧等語塞趨白維潭曰謹)¶
(遵命黄宇還報授澧款關儀節使旋習之初十晨開關/先夷杠次夷使衞兵次維潭并通國臣耆俱魚貫入維)¶
(潭褫衣跣足身繫白組北面伏地陶成親解其組維潭/起著衣履同臣耆五拜三叩頭訖進伏罪表次進金人)¶
(代身姑令戴罪還國候㫖維潭又五拜三叩頭畢候龍/亭前赴左江道請用賔主見又請稍降階俱不從黄承)¶
<pb:KR2k0145_WYG_001-9b>¶
(祖從旁厲聲示維潭今復國不費㯽榔半咽/何靳四拜遂下拜各頭目皆羅拜張其犒之)督臣陳大¶
科䟽言莫之簒黎其事逆先朝猶赦其愆况黎之復讎¶
其名正今日宜許其順以夷治夷祖宗成法事下部議¶
如大科言以維潭為都統使安南復定萬厯間黎維新¶
嗣維新雖國主然政無纖鉅悉決於大臣鄭松所擁虚¶
器耳三十五年交南苦饑叛酋集衆掠欽州輙散去督¶
臣戴燿遣兵討捕之移檄維新自縛叛酋松縛企揚扶¶
安扶忠三人來獻其與粤西連境者歳歳為南大憂督¶
<pb:KR2k0145_WYG_001-10a>¶
臣周𢎞謨請增兵增餉以需大創云其俗夷獠雜居獷¶
悍喜鬬或剪髮或椎髻口赤齒黒跣足文身暑熱好浴¶
故便舟善水惟交愛人倜儻好謀驩演人淳秀好學則¶
從古傳為美譚國中尚知祀文宣王用制科取士亦猶¶
中華之遺教也其地分十三承政司(廣志曰欲示土地/之廣彊分析為郡)¶
(縣其實一承政不能及中國一府或自舊縣升為府如/慈山涖仁之類或承政只管一府如安邦諒江之類舊)¶
(名多更/改割裂)舶人稱東京者即其故都其王居曰日南殿¶
清化港即舊清化府也是漢九真郡治之地隋唐為愛¶
<pb:KR2k0145_WYG_001-10b>¶
州在交阯為西京今為清華承政司¶
順化港即舊順化府也今為順化承政司¶
廣南港即舊乂安府也漢為日南隋唐為驩州今為廣¶
南承政司太傅阮某鄭松之舅也松既執國政阮不能¶
平擁兵出據於此威行諸部某卒其子始脩貢東京¶
新州港即舊新安府也今為海陽承政司¶
提夷港亦交阯屬縣以上風俗大約與東京相類(尚有/汝南)¶
(承政京北承政山西承政諒山承政太原承政明光/承政興化承政乂安承政賈船所不到附載于此)¶
<pb:KR2k0145_WYG_001-11a>¶
　　形勝名蹟¶
佛跡山(在交州府石室縣有巨人跡/下有池景物清麗一方勝概)勾漏山(在石室縣/古勾漏縣)¶
(在其下漢書註勾漏有潜水/牛上岸共鬬角軟還復出)東究山(在北江府嘉林州/一名東臯山唐刺)¶
(史髙駢建/塔其上)僊逰山(在北江府武寧縣相傳有/樵夫觀二仙奕棋於此)金牛山(在/武)¶
(寧縣唐刺史髙駢欲鑿其山見金牛奔出遂止漢書/註九真郡居風縣有山出金牛徃徃夜見光輝十里)崑¶
山(在諒江府鳯山縣上有清虚洞山/腰有瀨玉橋白雲庵林岫之勝)丘皤山(在諒江府/丹巴縣上)¶
(有石門廣三丈相傳漢/伏波將軍馬援所鑿)安子山(在新安府東湖縣一名/象山漢安期生得道處)¶
(宋海嶽名山圖/以為第四福地)雲屯山(在新安府新屯縣大海中兩山/對峙一水中通商舶多聚此)¶
<pb:KR2k0145_WYG_001-11b>¶
大圓山(在新安府新安縣大海中突起圓/嶠永樂十六年山獲白象二來獻)鳯翼山(在三/江府)¶
(夏華縣邑人/歳時登覽)三島山(在宣化府楊/縣三峰特起)芄山(在太原府弄石/縣下有巖洞水)¶
(穿洞中/可行舟)隴山(在太原府洞喜縣四面/皆峭壁中有村墟在焉)戱馬山(在清化府/永寧縣一)¶
(名逰英山巍然獨立横枕/長江邑人九日登髙處)安鑊山(在清化府東山縣出/美石漢豫章太守范)¶
(甯嘗遣吏/採石為磬)天琴山(在乂安府竒羅縣東海邊相傳陳氏/主遊此夜聞天籟聲故名永樂初天)¶
(兵擒黎賊/子蒼于此)横山(在乂安府河華縣昔林邑告交州刺史/朱蕃求以日南北鄙横山為界即此)¶
傘圓山(在嘉興州其/勢髙峻雄偉)艾山(在嘉興州䝉縣面臨大江峭/石環立人跡罕至相傳上有)¶
(仙艾每春開花雨後漂水羣/魚吞之便過龍門江化為龍)富良江(在交州府東關縣/一名瀘江上接三)¶
<pb:KR2k0145_WYG_001-12a>¶
(帶州白鶴江經城東下通利仁縣大黄江以達于海宋/郭逵破蠻決里隘次富良江本朝張輔等破黎寇于此)¶
如月江(元兵與懐/文侯戰處)天德江(一名廷藴江又名東岸江永/樂初黎寇懼討役民堙塞天)¶
(兵既平寇重加/浚治舟楫復通)來蘇江(舊名蘇歴江自交州東北轉而/西下直抵鋭江昔有蘇歴者開)¶
(此故名永樂初工部尚書黄福/重浚因王師弔伐乃更名來蘇)宣光江(在宣化府曠縣/源自雲南教化)¶
(長官司入境流七百餘里達宣/化江沐晟自雲南引兵駐此)海潮江(在建昌府快州/自阿魯江分流)¶
(下通玉球江昔陳/氏破占城軍處)龍門江(在嘉興州䝉縣漢書註封谿/縣有隄防龍門水深百尋大)¶
(魚登此門化成龍不得過曝鰓㸃額血流此水恒如丹/池一統志曰源出雲南寧逺州至此横截江流中分三)¶
(道飛湍聲聞百里舟過/此必舁上岸方可復行)夜澤(在建昌府東結縣梁時有/阮賁世為豪右陳霸先擊)¶
<pb:KR2k0145_WYG_001-12b>¶
(破之賁逃澤中夜/則出掠因號夜澤)龍溪(在鎮蠻府廷河縣昔陳氏夜過/江不能渡忽見一橋跨江既渡)¶
(回顧不見及有/國改名龍溪)天威涇(唐髙駢以交州至邕川海多潜/石漕運不通鑿開五道有青石)¶
(徑或傳馬援不能治既而震/碎其石亦得通因名天威涇)東津渡(在交州府東關縣/瀘江舊以舟楫徃)¶
(來阻風永樂初張輔沐/晟始置浮橋每歳一易)金溪究(水經註曰朱䳒雒將子/名詩索麋泠雒將女名)¶
(徴側為妻側有膽勇攻破州郡為王馬/援將兵討之走入金溪究三歳乃得)越王城(在乂安/府東岸)¶
(縣又名螺城以其屈曲如螺漢時安陽王所築/安陽王舊都越地故又稱越王城宫址尚存)璽城¶
望海城(俱交州府漢書曰馬援奏言西于縣户三萬二/千逺界去庭千餘里請分置封溪望海二縣因)¶
(築二城/守之)大羅城(在交州城外漢交阯郡唐安南都䕶府/皆在此其城張伯儀所築髙駢修廣之)¶
<pb:KR2k0145_WYG_001-13a>¶
(宋李公藴/立國于此)雒王宫(交州異域記曰交趾未郡縣時地有/雒田隨潮上下民墾食其田因名雒)¶
(民設雒王雒侯主諸郡縣縣多為雒將銅印/青綬後為蜀王子所滅今三帶州宫址尚存)天使館(元/傅)¶
(與礪使安南題詩云使旌入館青雲動仙蓋臨/江白日迴喻蜀豈勞司馬檄朝周終見越裳來)浪泊(在/交)¶
(州府東關縣一名西湖馬援平交趾謂官屬曰吾弟少/逰常哀吾慷慨有大志嘆曰士生一世但衣食纔足為)¶
(郡縣吏守墳墓鄉里稱善人足矣至求贏餘自苦耳吾/在浪泊西里閒下潦上霧毒氣薰蒸仰視飛鳶站站墮)¶
(水中念少逰/語何可得也)銅柱(馬援破交阯立為漢界誓云銅柱/折交阯滅唐馬總亦建二銅柱)¶
　　物産¶
金(爾雅曰黄金謂之盪孔融曰金之優者謂之/紫磨一統志謂太原諒山乂安等府所出也)珠(晋陶/璜為)¶
<pb:KR2k0145_WYG_001-13b>¶
(交州百姓無農惟採/珠為業以珠易米)辟寒犀(唐開元間交阯進犀角一/株色黄如金以金盤置殿)¶
(中煖氣襲人上問其/故使者曰辟寒犀也)珊瑚(一統志曰有赤黒二種在海/直而軟見日曲而堅漢初趙)¶
(佗獻赤珊瑚/號絳火樹)犀角(宋及本朝充貢山海經曰犀三角一/在頂上一在額上一在鼻上鼻上者)¶
(小而不墜食角也交州記曰犀有二角鼻上角/長額上角短或曰三角者水犀二角者山犀)象牙(爾/雅)¶
(翼曰象齒歳脱猶愛惜之掘地而藏必削木為偽/齒潜徃易之覺則不藏故處宋及本朝交阯充貢)貝(劉/欣)¶
(期交州記曰大貝出日南如酒杯廣州志曰貝有八紫/貝最美出交州萬震曰乃有大貝竒姿難儔交阯以南)¶
(皆有/之)玳瑁(本草曰大如扇似龜甲有文解毒兼辟邪海/槎餘録曰背負十二葉有文藻取用必倒懸)¶
(其身用滚醋潑之逐片應手而/下但不老大則皮薄不堪用耳)翠羽(爾雅謂之鷸異物/志雄赤曰翡雌青)¶
<pb:KR2k0145_WYG_001-14a>¶
(曰翠禽經曰鷸有文而貪人取其羽/為飾故左傳云翠被而楚詞云翠帷)銅鼓(廣州記曰俚/獠鑄銅為鼔)¶
(面濶五尺餘鼓臍隱起或作海魚周回有蝦蟇十二相/對初因鄉里小兒聞鳴蛙之恠得於蠻酋大塚中按漢)¶
(書馬援征交阯得駱越銅鼔改鑄/馬式蓋漢而有之與今制不同)銅(銅柱之鑄/從來乆矣)丹砂(晉/葛)¶
(洪煉丹求為勾漏令杜/子美詩交阯丹砂重)竒楠香(其香經數歳不歇為諸/香之最故價轉髙以手)¶
(爪刺之能入爪既出香痕復合如故華夷考曰香木枝/柯竅露木立死而本存者氣性皆温為大螘所穴螘食)¶
(石蜜歸而遺於香中歳乆漸漬木受蜜氣結而堅潤則/香成矣近世以制帶銙率多湊合頗若天成純全者難)¶
(得/耳)竒楠香油(真者難得今人以竒楠香碎漬之/油中以蠟熬之而成㣲有香氣)沉香(圖/經)¶
(曰木類椿櫸多節葉似橘花白子似㯽榔大如桑椹交/州謂之蜜香斷其積年老根經年皮幹俱朽爛木心與)¶
<pb:KR2k0145_WYG_001-14b>¶
(枝節不壊者即香也/堅黒而沉水為沉香)速香(南方草木狀曰交阯蜜香樹/伐之經年其根幹枝節各有)¶
(别也心與節堅黒沉水為沉香水面者為鷄骨香根為/黄熟香幹為棧香細枝𦂳實未爛者為青桂香根節輕)¶
(而大者為馬蹄香同出一樹今/人名速香蓋黄熟語音之訛矣)安息香(酉陽雜爼曰其/樹呼辟邪樹長)¶
(三丈許刻皮出膠如飴名息香本草云似栢脂黄黒色/為塊新者亦柔軟一統志曰樹如苦棟大而直葉類羊)¶
(桃而長中心/有脂作香)詹糖香(圖經曰出交南木似橘煎枝葉為/香徃徃以皮及蠧屑和之難得淳)¶
(好/者)蘇合油(圖經曰蘇合香與真紫檀相似而堅實極芬/香今不復見但用如膏油者極芬烈耳陶隱)¶
(居以為是獅子屎外國説不爾梁書云蘇合香是諸香/汁煎之非自然一物也先煎其汁為香膏乃賣其滓與)¶
(賈/人)絹(按九真郡蠶年八熟繭小輕薄絲弱綿細今交阯/絹蓋八蠶之絲所織也薄者畫家多用之其色近)¶
<pb:KR2k0145_WYG_001-15a>¶
(古本朝/充貢)東京布(亦吉貝所織/者尺幅甚狹)羚羊角(郭璞曰麢似羊而/大角圓鋭陳藏器)¶
(曰羚羊夜宿以角掛木不著地但取角彎中/深鋭𦂳小猶有掛痕者是交阯出髙石山)明角(牛白/者角)¶
(亦白是稱明角雄角大而/直雌者多磊塊故價為遜)烏角(考工記曰稚牛之角直/而澤老牛之角紾而昔)¶
(疢疾險中瘠/牛之角無澤)鹿角(許氏説文曰鹿解角獸雅翼曰鹿陽/獸逰山夏至得陽氣而解角從陽退)¶
(之象埤雅曰羣居則環/角外向以防物之害己)獺皮(埤雅曰似狐而小青黒色/膚如伏翼一歳二祭其先)¶
(取魚水潏四面陳之謂之/祭魚今人集其皮為裘)馬尾(宋時占城多從交阯/市馬則馬故所自出)蠟¶
(陶隱居云蠟生蜜中故謂蜜蠟蜂先以此為蜜蹠煎/蜜亦得之初時極香軟人更煮煉或加少醋酒便黄)燕¶
窩(燕食海藻吐以作巢依石穴上伏其卵生雛故多著/毳夷人梯取之王敬美閩部䟽謂海燕所築銜之飛)¶
<pb:KR2k0145_WYG_001-15b>¶
(渡倦則擲置海面浮之若杯身坐其中乆之復銜以飛/為海風吹泊山澚海人得之以貨此好竒而誤入之者)¶
(也/)胡椒(酉陽雜爼云苗蔓生根極柔弱長半寸有細條/與葉齊條上結子兩兩相對其葉晨開暮合合)¶
(則裹子葉中形/似漢椒至辛辣)蟳肉(周書王㑹海陽大蟹註海水之陽/以此貢獻蓋蝤蛑鉅者蝤蛑即蟳)¶
(别名也今人貨/其乾肉以歸)薏苡仁(交南呼為&KR1520;珠一名薏珠/子馬伏波所以興謗也)㯽榔¶
(俞安期曰㯽榔子既非常木亦特異余在交州度之大/三圍髙丈餘葉聚木端房棲葉下花秀房中子結房外)¶
(皮似桐而厚節似竹而概中空外勁遐立海南遼然萬/里嶺表録異曰安南人採實以扶留藤兼瓦屋子灰競)¶
(嚼之云交州地温/非此無以祛瘴癘)椰(異物志曰樹髙六七丈無枝葉葉/如束蒲在上實如瓠繫之顛實外)¶
(皮如胡蘆膚中有汁升餘食其膚則不饑食其汁則増/渴交州記曰椰子有漿作酒飲之亦醉  沈佺期椰子)¶
<pb:KR2k0145_WYG_001-16a>¶
(樹詩日南椰子樹香裊出風塵叢生調木首圓實㯽榔/身玉房九霄露碧葉四時春不及塗林果移根隨漢臣)¶
千歳子(南方草木狀曰藤蔓出土子在根下鬚緑色交/加如織其子一苞二百餘顆皮殻青黄色殻中)¶
(有肉如栗味亦如之乾者殻/肉相離撼之有聲出交阯)菴羅果(一統志曰俗名香/蓋乃果中極品實)¶
(似北梨四五月/熟多食無害)波羅蜜(一統志曰大如冬𤓰皮有軟刺/五六月熟味最香甜核可煑食)¶
(能飽人嘉林/州出者佳)劉(爾雅註曰實如梨/酢甜核堅出交阯)石栗(草木狀曰石栗/生石罅間殻厚)¶
(肉少味似胡桃熟時為鸚鵡啄/食畧盡故彼人珍貴出日南)豆蔲(異物志曰生交阯/形似益智皮殻小)¶
(厚如石榴/辛且香)古度(交州記曰不花而實實從皮/中出大如石榴色赤可食)石南樹(南/方)¶
(記曰實如燕卵取核乾其皮中/作肥魚羮和之尢美出九真)州樹(南方記曰掘煑如/李子剥核味甜出)¶
<pb:KR2k0145_WYG_001-16b>¶
(武/平)國樹(南方記曰子如雁卵曝/乾食之味似栗出交阯)多感(交州記曰多感/子黄色圍一寸)蓽¶
茇(草木狀曰蒟醬生蕃國者大而/紫謂之蓽茇交阯多種蔓生)留求子(草木狀曰形/如梔子稜瓣)¶
(深而兩頭尖及半黄已熟中有/肉白色甘如棗核大交阯有之)大茄(草木狀曰交廣種/茄宿根三五年漸)¶
(長枝幹乃成大/樹盛熟梯取之)蘇木(華夷考曰蘇枋樹出九真南人以/染絳一統志曰一名多那俗名紅)¶
(木/)烏樠木(顔師古曰樠木名其心似松一/統志曰樹似栟櫚堅緻可為器)棕竹(竹如指/大實中)¶
(黒色而白㸃文文似栟櫚故名/稯竹其粗者名竹枯不中用)棘竹(竹譜曰棘竹生交/州大二尺圍肉厚)¶
(幾於實中夷人破以為弓枝節有刺種以為城卒不/可攻萬震異物志所謂種為藩落阻過曽墉者也)白¶
縁(交州記曰白縁樹髙丈/餘實味甘美於胡桃)人子藤(酉陽曰安南人子藤/紅色在蔓端有刺子)¶
<pb:KR2k0145_WYG_001-17a>¶
(如人狀燒之集/象南中亦難得)犀(交州記曰犀毛如豕蹄/有三甲頸如馬有三角)象(朝野僉載/曰安南有)¶
(象能知人曲直負/心者以鼻捲之)兕(爾雅曰兕似牛青色重千觔一角/長三尺餘形如馬鞭柄皮堅厚可)¶
(制鎧漢霛帝時九真獻/為竒獸元時安南貢兕)白鹿(晉元康初白鹿見交趾武/寧縣宋元嘉交趾獻白鹿)¶
驨(爾雅云驨如馬一角者騏郭云元康八年九真/郡獵一獸大如馬一角角如鹿葺此即驨也)猩猩¶
(水經註云猩猩獸形若黄狗又狀貆□人面顔容端正/音聲玅麗楚太原王綱曰猩猩好酒及履里人置之山)¶
(谷常數輩為羣見酒物知人張設取之先知張者祖父/姓名詈曰奴欲殺我亟舍爾去也既復還曰試共嘗酒)¶
(逮醉取屐著/之為人所擒)狒狒(爾雅曰狒狒如人被髮迅走食人山/海經一名梟羊有毛反踵見人則笑)¶
(出交廣郭璞賛曰狒狒恠獸被髮操竹獲/人則笑脣掩其目終亦號跳反為我戮)果然(山經果/然似獼)¶
<pb:KR2k0145_WYG_001-17b>¶
(猴以名自呼羣行老者在前少者在後得果食輙與老/者似有義焉交趾有之南州異物志曰交州果然獸體)¶
(不過三尺而尾長四尺餘反尾度身過其頭視鼻仍見/兩孔仰向天其毛長柔細滑澤以白為質黒為文集十)¶
(餘皮可得一縟繁/文麗好細厚温煖)蒙貴(爾雅謂之䝉頌一統志曰狀如/猫而小紫黒色畜之捕䑕甚於)¶
(猫林元凱為安南陳中貴題畫云内相家中䝉貴兒華/堂客到每先知今朝洗面還過耳故寫新圖開閣詩)¶
白雉(漢光武時日/南九真貢)孔雀(異物志曰孔雀自背及尾皆圓/文五色頭戴三毛長寸以為冠)¶
(足有距迎晨則鳴相和交阯郡人多養孔雀殺為脯腊/又養其雛為媒傍施網罟伺其飛下則牽網横掩之採)¶
(其金翠毛裝為扇拂或生截其尾以/為方物云生取則金翠之色不減)鸚鵡(林元凱詩隴/頭春樹拂雲)¶
(紅學語聲嬌弄晩風上國抵/今辭逺貢莫愁彩羽閍雕籠)蚺蛇(水經註曰交阯山多/蚺蛇長十丈圍七八)¶
<pb:KR2k0145_WYG_001-18a>¶
(尺常樹上伺鹿鹿過低頭繞之有頃鹿死先濡令濕便/吞頭角骨皆鑚皮出山夷始見蛇不動時以大竹籤籤)¶
(蛇頭至尾殺而食之以為珍異故異物志曰蚺為大蛇/既洪且長采色駮犖其文錦章食豕吞鹿腴成養創實)¶
(享嘉宴是豆是觴言養創之時肪腴甚肥/搏之以婦人衣投之蟠而不起便可得也)紅飛䑕(華夷/考曰)¶
(多出交阯深毛葺葺然唯肉翼淺黒色雙伏紅蕉/花間捕者獲其一則其一不去婦人帶之為媚藥)竹䑕¶
(交州記曰竹䑕如小/狗大食竹根出封溪)鸚鵡魚(一統志曰龍門江旁有穴/出鸚鵡魚色青緑口曲而)¶
(紅似鸚鵡嘴相/傳此魚能化龍)蟻子鹽(嶺表録異曰溪洞酋長多收蟻/卵争鹵為醬非官客親友不可)¶
(得食周禮醢人饋食/之豆有蚳蟻子即此)¶
　　交易¶
<pb:KR2k0145_WYG_001-18b>¶
賈舶既到司關者將幣報酋舶主見酋行四拜禮所貢¶
方物具有成數酋為商人設食乃給木牌於廛舍聽民¶
貿易酋所須者輦而去徐給官價以償耳廣南酋號令¶
諸夷埒于東京新州提夷皆屬焉凢賈舶在新州提夷¶
者必走數日程詣廣南入貢廣南酋亦遙給木牌民過¶
木牌必致敬乃行無敢譁者斯風稜之旁震矣順化多¶
女人來市女人散髮而飛旁帶如大士狀入門以㯽榔¶
貽我通慇懃士人嗜書每重貲以購焉(按宋史大觀初/貢使至京乞市)¶
<pb:KR2k0145_WYG_001-19a>¶
(書籍有司言法不許詔嘉其慕義/許之然則彼國嗜書正非一朝耳)¶
論曰乆矣夫交南之為郡縣也文皇帝振宋之陋六師¶
所指海立電飛漢唐土疆於兹重闢厥績偉矣迨英公¶
内斾銜命宵人馬竭猶求獸窮則逸宣廟以止戈為武¶
休息甚𢎞然楚楚冠裳棄成鱗介不得與珠崖儋耳同¶
被華風則大造者之靳此一方靈秀也二百餘年羈縻¶
勿絶保境戢惠固獻琛而稱藩易姓代興終款關而待¶
命雖僣竊未改視黎桓時則有分矣¶
<pb:KR2k0145_WYG_001-19b>¶
　¶
　¶
　¶
　¶
　¶
　¶
　¶
　東西洋考卷一¶
