# -*- mode: mandoku-view; -*-
#+TITLE: 東西洋考
#+DATE: 2015-08-24 22:47:23.334907
#+PROPERTY: ID KR2k0145
#+PROPERTY: BASEEDITION WYG    
#+PROPERTY: JUAN 卷四
<pb:KR2k0145_WYG_004-1a>¶
欽定四庫全書¶
　東西洋考卷四¶
　　　　　　　　　　　　　明　張燮　撰¶
　西洋列國考¶
　　麻六甲¶
麻六甲即滿剌加也古稱哥羅富沙漢時已通中國後¶
頓遜起自扶南三千餘里皆屬之其東界通交州即哥¶
羅富沙地也唐永徽中以五色鸚鵡來獻(唐書曰哥羅/一曰箇羅亦)¶
<pb:KR2k0145_WYG_004-1b>¶
(曰哥羅富沙羅王姓矢/利波羅名米失鉢羅)舊𨽻暹羅歳輸黄金為賦蓋所¶
部瘠鹵尚未稱國云永樂三年酋西利八兒速刺遣使¶
上表願内附為屬郡効職貢七年上命中使鄭和封為¶
滿刺加國王賜銀印冠服從此不復𨽻暹羅矣九年嗣¶
王拜里迭蘇刺率其妻子及陪臣五百四十人來朝命¶
中貴海壽禮部郎黄裳迎勞于郊勅有司供帳飾館待¶
之尋陛見貢方物上御奉天門宴王賜玉帶羽儀鞍馬¶
金銀錢鈔錦綺王妃冠服其下賞賚各有差居久之禮¶
<pb:KR2k0145_WYG_004-2a>¶
送還國(廣東通志曰光祿日給牲牢賜王金繡龍衣一/襲金銀器皿帷帳裀縟咸具賜妃八兒迷速里)¶
(及子侄陪臣文綺紗羅襲衣有差就館復賜宴八月賜/黄金相玉帶儀仗鞍馬并賜王妃冠服九月辭歸賜宴)¶
(奉天門别宴王妃陪臣如初賜勅勞王副以金相玉帶/一儀仗一副鞍馬二疋黄金百兩白金五百兩鈔四十)¶
(萬貫錢二千六百貫錦羅六百疋絹千疋渾/金文綺二金織通袖膝襴二妃以下各有差)禮部餞于¶
龍江驛復賜宴龍潭十年遣使入貢十二年王母來朝¶
賜如王妃十七年王亦思罕答兒沙嗣更率妻子來朝¶
言為暹羅所侵惟陛下卵翼之上為降詔暹羅國王無¶
開兵隙暹羅旋遣使來謝侵伐之罪滿刺加所得保境¶
<pb:KR2k0145_WYG_004-2b>¶
息肩者皆中國賜也二十二年王西里麻哈剌來朝宣¶
徳九年王復至後先賜予甚厚其後貢使不絶天順三¶
年王旡答佛哪沙卒子蘇丹茫速沙請封遣使册立為¶
王成化末給事中林榮行人黄乾亨奉使溺海死以故¶
罷遣云王以帛纒首衣青花袍躡皮履乗轎俗敦樸尚¶
回回教居處如暹羅婚喪大類瓜哇(唐書曰嫁娶㯽榔/為禮多至二百盤)¶
(婦已嫁從夫姓死者焚/之取燼貯金罌沉之海)民用陶錫網魚為業屋如樓閣¶
然不更鋪板但叠木高低層布連榻趺坐飲食厨厠皆¶
<pb:KR2k0145_WYG_004-3a>¶
在其間男女椎髻(唐書曰非有/官不束髮)肌膚黒漆間有白者華¶
人也後佛郎機破滿剌加入據其國而故王之社遂墟¶
臣𨽻俛首無從報仇乆乃漸奉為真主矣古稱旁海人¶
畏龜龍龜龍高四尺四足身負鱗甲露長牙遇人則嚙¶
無不立死山有黑虎虎差小或變人形白晝入市覺者¶
擒殺之今合佛郎機足稱三害云¶
　　形勝名蹟¶
鎮國山(永樂中詔封其國之西山為鎮/國山御製碑文賜之勒石其上)五嶼(未稱國時/酋鎮于此)¶
<pb:KR2k0145_WYG_004-3b>¶
龍雅山(在滿剌加港/外其山甚高)¶
　　物産¶
猫精石(華夷考曰中/含活光一縷)珠(一統志滿剌加/出石榴子珠)犀角(本朝/充貢)象牙¶
(本朝/充貢)玳瑁(本朝/充貢)翠羽　靉靆(俗名眼鏡華夷考曰大如/錢質薄而透明如琉璃色)¶
(如雲母每目力昬倦不辨細書以此掩目精神不散筆/畫倍明出滿剌國  靉靆乃輕雲貌如輕雲之籠日月)¶
(不掩其明也若/作曖曃亦可)斗錫(星槎勝覽曰内有山泉流為溪於/溪中陶沙取錫煎成塊曰斗錫每)¶
(塊重一斤四/兩本朝充貢)乳香(本朝/充貢)片腦(本朝/充貢)蘇合油　蕉心簟(見/星)¶
(槎勝覽按華夷考稱滿剌加取茭蔁葉/織成細簟濶二尺長丈餘即此類也)明角　烏角¶
<pb:KR2k0145_WYG_004-4a>¶
蠟　做打麻(方輿勝覽曰樹脂結成者夜㸃有光塗舟/水不能入華夷考曰樹枝流落膠汁土内)¶
(掘出如松歴青内有明浄好者/都似金珀一般出滿剌加國)硫黄(見一/統志)没藥　夷瓶¶
　燕窩　㯽榔　椰子　沙孤米(華夷考曰山野有樹/名沙孤樹將樹皮如)¶
(中國葛根搗浸澄濾取粉/作丸洒乾賣之出滿剌加)茭蔁酒(華夷考曰茭蔁葉似/苦笋殻厚性柔軟結)¶
(子如荔枝様雞彈大取其子/釀酒飲亦醉人出滿剌加)犀　象　黑熊(本朝/充貢)火雞¶
(華夷考曰出滿剌加大如鸛多紫赤色能食火吐氣亦/煙燄也子如鵞胎殻厚踰重錢或斑或白島夷採為飲)¶
(盞見者/珍之)鸚鵡(唐時/來獻)¶
　　交易¶
<pb:KR2k0145_WYG_004-4b>¶
本夷市道稍平既為佛郎機所據殘破之後售貨漸少¶
而佛郎機與華人酬酢屢肆輈張故賈船希徃者直詣¶
蘇門答剌必道經彼國佛郎機見華人不肯駐輙迎擊¶
于海門掠其貨以歸數年以來波路㫁絶然彼與澚夷¶
同種片㠶指香山便與粤人為市亦不甚藉商舶彼間¶
也¶
　　啞齊¶
啞齊即蘇門答剌國一名蘇文逹那西洋之要㑹也王¶
<pb:KR2k0145_WYG_004-5a>¶
裝束類滿刺加官屬畢具宫有内閹百餘蓋他國所無¶
云相傳風俗頗淳語言和媚惟酋長好殺殺人輙取血¶
浴身(島夷志曰酋長人物脩長一日之間必三變色或/黑或赤毎嵗殺十餘人取自然血浴之則四時不)¶
(生疾疹故/民畏服焉)田磽少熟然賈舶還徃財物充牣雅稱富饒¶
貧民捕魚為生活朝駕獨木舟張㠶破浪抵暮郤囘國¶
徵其賦以為常其先為大食國蓋波斯西境也隋大業¶
中有牧者探穴得文石詭言應瑞當王聚衆剽畧遂王¶
其地(舊唐書云夷人牧駝忽有獅子人語曰此山有三/穴穴中大有兵器并有黑石白文讀之便作王夷)¶
<pb:KR2k0145_WYG_004-5b>¶
(人依言果得穴中石及刃甚多教其反叛於是糾合亡/命劫奪商旅其衆遂盛自立為王波斯拂林各遣兵討)¶
(之皆為所敗於是遂强/并諸國勝兵得四十萬)唐永徽以來屢使朝貢(唐書曰/永徽二)¶
(年朝貢自言有國三十四年傳二世開元初復遣使獻/馬鈿帶謁見不拜有司將劾之張説謂殊俗慕義不可)¶
(寘于理𤣥宗赦之使者復辭曰國人只拜天見王無拜/也有司切責乃拜十四年遣使獻方物拜果毅賜緋袍)¶
其先為白衣大食至河蒲羅拔以來為黑衣大食(唐書/曰白)¶
(衣大食有二種一盆尼末換二奚深末換殺兄自王下/怨其忍將討之狗衆曰助我者皆黑衣俄衆數萬即殺)¶
(末換求奚深孫阿蒲羅/拔為王號黑衣大食)至徳初代宗用其衆平西都貞¶
元中使者三人來朝悉拜中郎將賚遣之宋乾徳四年¶
<pb:KR2k0145_WYG_004-6a>¶
遣僧西域因賜王書招懐自是貢舶歳通(按宋史開寶/元年遣使朝)¶
(貢四年復貢以其使為懐化將軍用金花五色綾紙寫/官誥以賜嗣此連貢不絶淳化四年酋長李亞勿來朝)¶
(舶主蒲希宻附方物來獻咸平六年貢使摩尼對崇政/殿持真珠以獻云離國日誠願得瞻威顔乞不給囘賜)¶
(上不欲違其意俟其還厚加優賚景徳元年使來值上/元觀燈賜錢縱其宴飲四年使又至許遍詣苑囿寺觀)¶
(遊/覽)泰岱汾隂並許陪祀(宋史車駕東封舶主陁婆離願/執方物赴泰山從之又祀汾隂)¶
(詔令貢/使陪祀)大中祥符五年大食國老人無西忽盧華年百¶
三十歳耳重輪體貌甚偉自言逺慕皇化附舶來王詔¶
賜袍帶束帛建炎後以國費匱乏閉關謝貢大食竟脩¶
<pb:KR2k0145_WYG_004-6b>¶
貢如故事則懐徳者逺也(宋史帝謂侍臣曰茶馬政廢/武備不修致中原板蕩今復)¶
(捐數十萬緡易無用之珠玉曷若惜財以養戰士詔/張浚却之優賜以答逺人之意逺人懐之貢賦不絶)入¶
明始稱蘇門答剌洪武初國王奉金葉表貢馬及方物¶
永樂三年王鎖丹罕難阿必鎮遣使入貢詔封為蘇門¶
答剌國王賜印誥金幣五年再使來貢已而王與花面¶
王戰中流矢死子弱不任嘗膽其妃飲泣令于國曰能¶
復讎者我與為夫共圖國事有漁翁聞之率衆殺花面¶
王妃遂從漁翁(吾學編曰永樂七年來貢/厚賜之十年遣使至其國)乆之故王假¶
<pb:KR2k0145_WYG_004-7a>¶
子率所部殺漁翁王王子蘇斡剌以衆奔峭山十一年¶
中貴人鄭和擒假王俘至京伏法漁翁王子感激聖天¶
子威靈條進方物甚夥宣徳中貢使頻至十年封其王¶
子嗣王世世朝貢不絶數傳後凢再易姓而為今王今¶
王者人奴也先是其主為大將使奴牧象而象肥主以¶
為能呼語之曰而牧象良苦其為我監捕魚稅坐而受¶
直奴前謝從此徃稅捕魚得大魚輒遺其主自取小者¶
主後聞之曰奴忘其食指而奉我耶命侍左右出則捧¶
<pb:KR2k0145_WYG_004-7b>¶
㯽榔盤後隨一日王召諸大酋議事奴從主仗劍入王¶
居起尊嚴若神而主跼蹐惟謹奴出謂主曰主自視雖¶
貴孰與王主笑曰臣何敢與王齒奴曰主第不欲王耳¶
是可取而代也主驚顧無妄言將赤吾族奴因間進曰¶
吾主行擁重兵出鎮海隅詰旦入辭奴從而後主誠乗¶
間請屏左右以畢所私王必不疑五歩之内奴抽刃刺¶
王灑王頸血為主盥手主兵柄在握誰敢不服咄嗟而¶
事可定矣主詰朝果入辭如奴約白王曰臣逺離宫殿¶
<pb:KR2k0145_WYG_004-8a>¶
情懐戀戀願有所私布請屏左右王叱左右出奴突引¶
王裾前刺王掖其主上殿號殿下曰王為不道吾殺之¶
吾為若主時所擁兵悉集殿外諸酋股慄無敢閧者因¶
誅其偶語者若而人餘悉拜官有差主既為王命奴代¶
為大將𨽻以所部居亡何奴弑王自立是為今王於是¶
大為防衞于國拓其宫規制宏壯宫凢六門門不得闌¶
出入雖勲貴不得帶劒上殿王出乗象象列綺架亭而¶
帷其外又列象百餘披結俱如王所乗象望者不知王¶
<pb:KR2k0145_WYG_004-8b>¶
在何許鹵簿傳呼甚盛犯者無赦法制嚴於他國矣¶
　　形勝名蹟¶
俱紛摩地那山(大食王牧處得黑石白文于此/舊唐書曰在國西南鄰於大海)膏朥榭¶
山(澗中出油王出征戰取油倒水上燃之能飛渡/作火攻人死以油塗之能堅其尸千年不壊)椰嶼¶
(在港口嶼上/有三寶廟)恒曷水(舊唐書曰大食王糾合亡/命渡恒曷水刧奪商旅)急水灣¶
　龍涎嶼(星槎勝覽曰蘇門答剌西去一晝夜浮灔水/面波激雲騰每春羣龍來集於上交戱而遺)¶
(涎沫番人駕獨木舟登嶼採取而歸或風波則/人俱下海一手附舟旁一手揖水而得至岸)翠藍嶼¶
(星槎勝覽曰在龍涎嶼之西北大小七門門中皆可過/船傳聞釋迦經此山浴水被竊袈裟佛云後穿衣者必)¶
<pb:KR2k0145_WYG_004-9a>¶
(爛皮肉由此男女今皆無/衣止樹葉紉結而遮前後)¶
　　物産¶
寶石(本草綱目曰山海經謂之采石碧者唐人謂之瑟/瑟紅者宋人謂之靺鞨今通呼為寶石大者如指)¶
(頭小者如豆粒/皆碾成珠狀)瑪瑙(格古論曰非玉非石堅而且脆中/有人物鳥獸形者最貴  負暄録)¶
(曰瑪瑙産有南北南瑪瑙産/大食色正紅無瑕可作盃斚)琥珀(宋時/充貢)玳瑁　犀角¶
象牙(埤雅曰象牙生花必因/雷聲故古以為器飾)鶴頂　琉璃(宋時以瓶及/甕盛物來獻)¶
照身鏡(梁四公子記云扶南賣碧頗黎鏡廣一尺半重/四十斤内外皎潔向明視之不見其質蔡絛云)¶
(御庫有玻黎母/乃大食所貢)靉靆　龍涎香(遊宦記聞云龍涎香最/貴重出大食國海旁常)¶
<pb:KR2k0145_WYG_004-9b>¶
(有雲氣出山間土人即知龍睡其下更相守之俟雲散/知龍已去徃求必得龍涎入香能收斂腦麝清氣雖數)¶
(十年香味仍在得其真和香焚之翠煙裊空結而不散/或言涎有三品一曰汎水一曰滲沙一曰魚食汎水則)¶
(輕浮水面善水者伺龍出隨取之滲沙則凝積多年滲/入沙中魚食則化糞散於沙磧又魚食亦有二種海旁)¶
(有花若木芙蓉花落海大魚吞之腹中先食龍涎花嚥/入乆即脹悶昻頭向石上吐沫乾枯可用惟糞者不佳)¶
(若散碎皆取自沙滲力薄欲辨真偽投没水中須臾突/起直浮水面或取一錢口含之微有腥氣經一宿細沫)¶
(已嚥餘結膠舌上取出就淖稱之亦重一錢將淖者又/乾之其重如故雖極乾枯用銀簮燒熱鑚入枯中抽簮)¶
(出其涎引絲不絶騐此不分褐白褐黑皆真香星槎/勝覽曰初若脂膠黑黄色頗有腥氣焚之清  可愛)片¶
腦(宋時/獻)安息　木香(本朝/充貢)乳香(宋時/獻)丁香(本朝/充貢)薔薇水¶
<pb:KR2k0145_WYG_004-10a>¶
(宋時/獻)蘇合油　天鵞䘬(本草綱目謂鵠為天鵞云皮毛/可為服飾謂之天鵞䘬華夷考)¶
(曰海東青小而健能擒天鵞即/此也華人以䘬織之沿為偽物)瑣服(一統志名瑣服曰/又名梭服以鳥毳)¶
(為之紋/如紈綺)兠羅綿(亦毛毳織/六七丈今)　(長者每疋至/呼為哆囉嗹)駝毛縟面(埤/雅)¶
(曰駝卧腹不帖地屈足漏明則行千里今其毛縟温厚/煖於狐貈極堪禦寒遇夏退毛至盡乃能避熱故古者)¶
(冬取皮於狐類而裘成夏取/毛於駝類而褐成宋時來獻)花錦(宋時/獻)西洋布(一統志/名闊布)¶
(華夷考曰西洋布幅廣至/四五尺精者價乃勝緞)錫(本朝/充貢)賔鐡(宋時/獻)蠟　腽肭¶
臍(即唐書所謂骨肭/獸俗名海狗腎)燕窩　胡椒(星槎勝覽曰蔓附樹/枝結椒纍垂如栟櫚)¶
(子但粒小耳/本朝充貢)石蜜(唐書大食傳曰刻/石蜜廬如轝狀)没藥　孩兒茶(即/烏)¶
<pb:KR2k0145_WYG_004-10b>¶
(爹泥本草一名烏疊泥或/作烏丁皆夷語無正字)血竭　千年棗(宋時/獻)大茄(一/統)¶
(志曰樹高丈餘經三四年不瘁子/大如西𤓰重十餘斤以梯摘之)無名異(本草集解曰/出大食國生)¶
(石上狀如黑石灰番人以/油錬如黳石嚼之如餳)𤓰(星槎勝覽曰皮若荔枝未/剖臭如爛蒜剖開如嚢蜜)¶
(味如酥油/香甜可口)犀(宋太宗問蒲押陀犀象何法可取對云犀/使人升木操弓矢同至射殺之小者不用)¶
(弓矢可捕獲/本朝充貢)象(蒲押陀曰象用象媒/誘至漸以大繩繫之)駿馬(唐書曰有千/里馬號為龍)¶
(種/)鸚鵡¶
　　交易¶
舶到有把水瞭望報王遣象來接舶主隨之入見進果¶
<pb:KR2k0145_WYG_004-11a>¶
幣于王王為設食貿易輸稅號稱公平(星槎勝覽曰胡/椒番秤一播抵)¶
(我官秤三百二十斤價銀錢二十箇重銀六兩金抵納/即金錢也每二十箇重金五兩二錢  龍涎嶼香一兩)¶
(用金錢十二一斤該金錢一百九十/二箇准中國銅錢九千價亦非輕)此國遼逺至者得¶
利倍于他國蓋宋時稱本肆多金銀綾錦工匠技術咸¶
精其能至今富饒猶昔也¶
　　彭亨¶
彭亨者東南島中之國也(星槎勝覽名彭坑續文/獻通考曰暹羅迤西)國並¶
山山旁多平原草樹繁茂然鳥獸希少沃土宜穀蔬果¶
<pb:KR2k0145_WYG_004-11b>¶
亦饒其城以木圍之方廣可數里誅茆覆屋男女椎髻¶
衣長布衫繫單衣富者頭著金圏數枚貧人則五色燒¶
珠為圏束之煮海為鹽醸椰漿為酒古稱上下親狎民¶
無寇盜好佛誦經而乆乃寖漓也俗漸好怪刻香木為¶
人像殺生人血以祭云用此祈禳洪武十一年遣使奉¶
金葉表朝貢永樂十二年遣蘇麻固門的里來朝并貢¶
方物其後二百數十年而有柔佛之事先是婆羅王子¶
者彭亨王妹之壻也贅于彭亨柔佛之副王精悍好鬬¶
<pb:KR2k0145_WYG_004-12a>¶
其子娶彭亨王女將㛰副王送子之彭亨彭亨王宴柔¶
佛副王戚屬俱㑹酒半婆羅王子舉觴為壽手指一巨¶
珠光耀倍常副王心欲之曰王子以是珠見餉者不惜¶
重貲為報王子固靳之副王恚甚歸而起兵攻彭亨矣¶
二國初為婚媾賊出意外彭亨人人惴恐不戰自散王¶
與婆羅王子奔金山彭亨王妃者浡泥王之妹也率衆¶
來援副王焚掠其城郭宫室以歸是時彭亨國中鬼哭¶
三日浡泥王迎其妹還浡泥彭亨王隨之而命其長子¶
<pb:KR2k0145_WYG_004-12b>¶
攝國乆之王歸彭亨其次子驍而多智遂毒殺父誅兄¶
自立至今尚為王每為毛思賊逋逃主買所掠人逺近¶
苦之(毛思賊者婆羅屬夷也劫掠海上生人至彭亨賣/之代作崑崙奴不如指者則殺以供祭每人得直)¶
(三/金)¶
　　形勝名蹟¶
石崖(一統志曰其國石崖/周匝﨑嶇如栅寨)金山(其上出金有大酋守之/日遣百餘人採取月進)¶
(王二/十金)地盤山(織嘉文/席處)狼賔¶
　　物産¶
<pb:KR2k0145_WYG_004-13a>¶
沙金(即金山所採者排沙揀金金木在鎔雖/黄光閃鑠視亦復類沙既&KR0745;乃始成塊)犀角　象¶
牙　鶴頂　玳瑁　花錫(見一/統志)沉香(見一/統志)速香(本朝/充貢)降¶
香　片腦(是狼賔所出/者本朝充貢)嘉文席(嘉文草蔓生有脊用刀/刺脊剔去之織以為席)¶
(温柔妍雅帖人肌夏㣲凉而冬㣲温故價直逾侈其製/狭而長蓋夷中一席只卧一人故狹等身之外捲以作)¶
(枕故/長)燕窩　胡椒(本朝/充貢)西國米　椰子(見一/統志)㯽榔　□¶
吉柿　萪藤(蔓抽被地無枝葉有皮裹其外如竹皮剥/之則落藤長數丈不值剪伐可繚繞數圍)¶
(狼賔出/者為多)犀　象¶
　　交易¶
<pb:KR2k0145_WYG_004-13b>¶
舟抵海㟁國有常獻國王為築舗舍數間商人隨意廣¶
狹輸其稅而托宿焉即就舖中以與國人為市舖去舟¶
亦不甚逺舶上夜司更在舖中卧者音響輙相聞¶
　　柔佛¶
柔佛一名烏丁礁林男子削髮徒跣圍幔佩刀婦人蓄¶
髮椎結王服與下無别第帶雙刀耳酋見王棄刀于地¶
和南而立各有尊卑位次字用茭蔁以刀刺之又置烏¶
簿書浩大及秘密事情外以繩縛之塗泥封固印識其¶
<pb:KR2k0145_WYG_004-14a>¶
上宫室覆茅挿木為城其外有池環之港外多列沙垓¶
(猶中華/蛋户)無事以船載貨國外有警或出征戰則募召為¶
兵稱强國焉婚姻王與隣國王家自相配偶餘人締結¶
亦論門閥相宜王用金銀器盛食民家磁器都無匕筯¶
以手拈之而已持齋見星方食節序以四月為歳首居¶
喪婦人方加剃男子則再削髮逝者火塟也其酋好鬬¶
屢開疆隙彭亨丁機宜之間迄無寧日先年有大庫吉¶
寧仁忠於王王大信用二王以兄疎已謀殺吉寧仁其¶
<pb:KR2k0145_WYG_004-14b>¶
後二王出騎馬墮地死從者皆見吉寧仁為祟至今人¶
家祀之競傳靈應蓋夷俗尚鬼其固然矣¶
　　形勝名蹟¶
東西竺(星槎勝覽曰山與龍牙門相望海/洋中山形分對若蓬萊方丈之間)¶
　　物産¶
犀角　象牙　玳瑁　錫　片腦　蠟　嘉文席(是東/西竺)¶
(所織者星槎勝覽曰地出蕉/心簟想嘉文席之所自始也)木綿布(見星槎/勝覽)椒　燕窩¶
　西國米　血竭　没藥　㯽榔(見星槎/勝覽)海菜　□吉¶
<pb:KR2k0145_WYG_004-15a>¶
柿¶
　　交易¶
柔佛地不産穀土人時駕小舟載方物走他國易米(星/槎)¶
(勝覽曰田瘠不宜稼穡/嵗藉諸邦淡洋米以食)道逢賈舶因就他處為市亦有¶
要之入彼國者我舟至止都有常輸貿易只在舟中無¶
復舖舍¶
　　丁機宜¶
丁機宜𤓰哇屬國也幅員最狹酋衆僅千餘柔佛黠而¶
<pb:KR2k0145_WYG_004-15b>¶
雄丁機宜境相接也柔佛狡焉有啓疆之思動為國患¶
悉索敝賦無寧日近始求通姻好然安忍無親善事之¶
猶恐其不得當也其國以木為城王居旁列鐘鼓樓出¶
入騎象以十月為歳首性好潔食啖所須手自操割民¶
俗都類𤓰哇大率𤓰哇一帶酒稅甚廣而酒禁乃甚嚴¶
民間攜酒具取水釀酒國有常賦然上族之家輙不復¶
御酒惟細民無頼者時時闌入醉鄉則曹偶笑之上族¶
客至以扶留藤㯽榔代茗若開宴則人具一大盤盤有¶
<pb:KR2k0145_WYG_004-16a>¶
足置地上雜貯肴核每進一物客甫嘗畢則客之從人¶
徑從後取食之曰不敢留殘溷主翁也婚者男徃女家¶
為持門户故生女勝男喪用火塟¶
　　形勝名蹟¶
獨石門　鐡釘嶼(以形尖故名其/外水流甚急)鱷魚嶼(亦以其形似/□也其水晝)¶
(則南流夜/則北流)¶
　　物産¶
犀角　象牙　黄蠟　嘉文席　西國米　血竭　没¶
<pb:KR2k0145_WYG_004-16b>¶
藥　㯽榔　海菜¶
　　交易¶
夷亦只就舟中與我人為市大率多類柔佛而俗較馴¶
而貨較平自為柔佛所侵彼國有風聲鶴唳之虞而舶¶
人亦抱林木池魚之患此揚㠶者所以掉臂希顧也¶
　　思吉港¶
思吉港者蘇吉丹之訛也為𤓰哇屬國其中凢數聚落¶
而吉力石其主也吉力石有王百餘歳能知吉凶國在¶
<pb:KR2k0145_WYG_004-17a>¶
山中賈舶僅經過其水潏而未嘗泊船彼民出詣饒洞¶
與華人貿易華人所泊者饒洞也饒洞原野平衍以石¶
為城其酋出入乗車車以金飾亭御四馬或八馬亦御¶
黄犢前導百餘鹵簿皆備諸夷見王輙避匿不敢出獨¶
女人合掌伏道旁其餘風俗多類下港云其與國為思¶
魯瓦為猪蠻猪蠻多盜故華人輙不肯駐猪蠻有次子¶
名北極十餘歳時軀重數百斤為盜所劫負之不能起¶
今為哪□饒洞之後為金後山脩竹成林茉莉自花不¶
<pb:KR2k0145_WYG_004-17b>¶
假培植人皆赤身只一紙蔽其下體種豆供餐彊者善¶
射逐獐鹿猿猱火焙而食饑噉其肉渴飲其血佐以樹¶
酒足跡未嘗下山¶
　　形勝名蹟¶
保老崖山(一統志曰在蘇吉丹國凢番舶未到先見此/山頂聳五峰時有雲覆其上舶人呼為巴哪)¶
(大/山)吉里問山(與保老崖山相對/西面拖尾甚長)椒山(在猪/蠻國)牛郎山　義¶
里山　白嶼(即饒洞/港口)望加黎洲(饒洞國外/十餘里)杜板村(即吉/力石)¶
(之港外是元史/所云杜並足也)塔寺(寺外有/塔故名)八節澗(元史曰澗上接杜/馬班王府下通莆)¶
<pb:KR2k0145_WYG_004-18a>¶
(奔火海乃𤓰哇咽喉必争/之地史弼髙興㑹兵其處)聖水(在杜板村星槎勝覽曰/海灘有水一泓甘淡可)¶
(飲稱為聖水元將史弼髙興征其國舟中乏水粮盡二/將祝天以鎗挿海中泉隨鎗湧起汲而飲之軍威大振)¶
　　物産¶
金　銀　珠　犀角　象牙　玳瑁　沉香　檀香¶
降香　錫　銅鼓　龜筒　夷瓶蠟　椒　㯽榔　椰¶
子　血竭　豆蔲　畢撥　蘇木　犀　象　孔雀¶
火雞　鸚鵡　□伽鳥　倒掛鳥¶
　　交易¶
<pb:KR2k0145_WYG_004-18b>¶
吉力石主𤓰哇而臣饒洞蘇魯瓦諸國他國貨萃下港¶
者彼中亦時相通我舟到時諸屬國鱗次饒洞以與華¶
人貿易雖在夐邈亦蕃盛之鄉也向就水中為市比來¶
販者漸夥乃漸築舖舍¶
　　文郎馬神¶
文郎馬神國以木為城城只一半餘半皆山也(按水經/註稱文)¶
(狼人野居無室宅依樹止宿食生肉採香為業與人交/市若上皇之民又馬文淵遺兵十餘家住西屠國不返)¶
(土人以其流寓號曰馬流世稱漢子孫今/之文郎馬神疑即其後而播遷茲土云)王宫繡女數¶
<pb:KR2k0145_WYG_004-19a>¶
百人王出乗象或泛舟以繡女自隨或典衣或持劒或¶
捧㯽榔盤王登舟趺坐榻上繡女坐地下與王相向或¶
用女人刺舟威儀甚盛民居多縛木水上築屋以居如¶
三佛齊男人用五色布纒頭腹背多裸或著小袖衣蒙¶
頭而入下體以縵圍之初盛食以蕉葉為盤及通中國¶
乃漸用磁器又好市華人磁甕畫龍其外人死貯甕中¶
以葬其俗不滛姦者論死華人與夷女通輙易彼裝以¶
女妻之不聼歸也女人蓄髮髮苦短見華人髮許長心¶
<pb:KR2k0145_WYG_004-19b>¶
慕之問何以致此或紿之曰我生長中華用華水沐之¶
耳夷女競市船中水欲以沐髮華人故靳之以為笑端¶
焉(女人慕悦華人輙持香蕉甘蔗及茉莉花相/贈不妨徃復嘲謔第國禁甚嚴無敢私通者)入山深¶
處有村名烏籠里彈其人盡生尾見人輙掩面羞澁欲¶
走然地饒沙金夷人攜貨徃市之擊小銅鼓為號貨列¶
地中主者退丈許深山人乃前視貨當意者置金于貨¶
之側主者遥語欲售則持貨去不售則懐其金蹣跚歸¶
矣鄰境又有買哇柔每夜半盜斬人頭以金裝之故夜¶
<pb:KR2k0145_WYG_004-20a>¶
必嚴更以待¶
　　形勝名蹟¶
金山(即鳥籠里彈深處幽澗遡流驅舟良苦兩崕繁隂/木多拱抱每夕景曉雲禽聲四合㡬斷人腸華商)¶
(即乗興以行未有/不中道返者也)丹戎世力山　末那突大山　班節¶
糸禮山　加㑹嶼¶
　　物産¶
沙金(是金山出者夷人持/貨徃易每虚徃實歸)鶴頂(文郎出/者最多)降香　蠟　藤¶
席(紅白色問/雜而成)萪藤(文郎亦獨/盛他國)蓽撥　獐皮　血竭　肉¶
<pb:KR2k0145_WYG_004-20b>¶
豆蔲　犀　孔雀　鸚鵡¶
　　交易¶
故王有賢徳始開港時待賈舶大有恩信王子三十一¶
人俱不令外出恐擾逺人也其妃為買哇柔國主之妹¶
故王既殂嫡子嗣立買哇柔人導之為欺詐買貨輙緩¶
償直至解維每多負逋商人從此希造矣其地女人悉¶
蕩小舟以飲食來市至售貨物則男人司之市用鉛錢¶
　　遲悶¶
<pb:KR2k0145_WYG_004-21a>¶
遲悶者吉里地悶之訛也其國居重迦羅之東田肥穀¶
盛沿山皆旃檀至伐以為薪其氣蒸人鮮不病者地又¶
苦熱旁午必俛首向水而坐差可辟瘴男女斷髪短衫¶
夜卧不蓋體俗亦以立為尊夷人見王則坐地合掌無¶
姓氏不知年歳亦無文字紀事以石片子為記如千石¶
則總于繩上一結亦有酋長互訟則兩造各牽羊入曲¶
者没其羊直者仍帶羊以出結繩束矢之風其猶存于¶
絶島乎¶
<pb:KR2k0145_WYG_004-21b>¶
　　形勝名蹟¶
犀頭山(頂有巨石石有竅王嵗時祀之有巨蛇/由竅中出食所祭都盡石頂人不敢躡)¶
　　物産¶
檀香(獨盛/他國)蓽撥　荳蔲¶
　　交易¶
市去城稍逺每賈舶至王自出城外臨之妻子及姬侍¶
皆從防衞甚盛日有輸稅然稅郤不多夷人砍伐檀香¶
樹絡繹而至與商貿易倘王歸則貿易者不得自來慮¶
<pb:KR2k0145_WYG_004-22a>¶
有紛紜也須請王更出乃至(星槎勝覽曰商舶到彼皆/婦女到船交易與所傳微)¶
(異豈習俗至/今稍革耶)¶
論曰滿剌加奕世朝天用深帝眷答刺彭亨供茲包茅¶
均彼楛矢其他諸國前籍之所未名雖重譯尚賖而占¶
雲屢出未麗主客獲染禁臠夫固羲御之末光谷王之¶
餘潤也¶
　¶
　¶
<pb:KR2k0145_WYG_004-22b>¶
　¶
　¶
　¶
　¶
　¶
　¶
　¶
　東西洋考卷四¶
