# -*- mode: mandoku-view; -*-
#+TITLE: 東西洋考
#+DATE: 2015-08-24 22:47:23.317264
#+PROPERTY: ID KR2k0145
#+PROPERTY: BASEEDITION WYG    
#+PROPERTY: JUAN 卷三
<pb:KR2k0145_WYG_003-1a>¶
欽定四庫全書¶
　東西洋考卷三¶
　　　　　　　　　　　　　明　張燮　撰¶
　西洋列國考¶
　　下港(加留□/)¶
下港一名順塔唐稱闍婆在南海中者也一名訶陵亦¶
曰社婆元稱𤓰哇(一統志又/名蒲家龍)甲兵為諸番之雄王宫磚¶
墉髙三丈方三十餘里屋髙四丈(宋史曰室宇壯/麗飾以金碧)地覆¶
<pb:KR2k0145_WYG_003-1b>¶
板蒙藤花蓆跏趺而坐(唐書曰象牙/為床若席)王蓬頭頂金葉冠¶
胷縈嵌絲&KR0868;腰束錦綺佩短刀跣足跨象或乘牛前導¶
有金鎗珠篋及孔雀尾傘之屬(宋史曰其王椎髻戴金/鈴衣錦袍躡革履坐方)¶
(牀官吏日謁三拜而退出入乘象或/腰輿壯士五七百人執兵器以從)國人見王皆坐俟¶
其過乃起云(宋史曰王子三人為副王官有落佶連四/人共治國事如宰相無月俸隨時量給次)¶
(有文吏三百員目為秀才掌文簿總計財貨又有卑官/千員分主城池帑藏及軍卒其領兵者每半歲給金十)¶
(兩勝兵三萬/亦給金有差)民居茅茨磚庫男蓬頭女椎結衣裝纒胸¶
以下姻聘無媒妁但以黄金為禮將婚男造女家後五¶
<pb:KR2k0145_WYG_003-2a>¶
日迎婦以牛車載綵棚實綉女其中又作假新人新婦¶
一雙粧束相類迎向禮拜寺訂盟然後抵家其俗有名¶
而無姓五月遊船十月遊山(方輿勝畧曰每月望夜前/後婦數十人聚衆成隊一)¶
(婦為首衆婦隨行月下首婦唱則衆婦皆和至親友富/貴家贈以鈔帛等物毎十月有竹槍㑹其國王與妃各)¶
(乘一車至㑹所令男子二人為偶各執竹槍妻各執短/木列其旁及交敵一合妻各以短木隔之曰那剌那剌)¶
(則退設中槍死王令勝者與死者/金錢一個死者妻即隨勝者而去)樂有横笛鼓板自為¶
夷舞諺所謂太平闍婆之徵也(元史曰多出竒寶取貴/於中國人則醜怪情性)¶
(語言與中國/不能相通)病不服藥但禮佛祈禳喪有水葬火葬犬¶
<pb:KR2k0145_WYG_003-2b>¶
葬惟逝者所欲而已生子甫一歲以匕首佩之名曰不¶
刺頭(俗云吧/六頭)金銀象牙雕琢為靶無貧富悉佩腰間值¶
忿爭即拔刄相刺國人居相語曰病死天之所厭不若¶
刺死者身自為雄也其輕命捐生類如此劉宋元嘉時¶
始入中國(南史曰元嘉十二年國王師黎婆達阿陁羅/跋摩遣使奉表曰宋國大主大吉天子足下)¶
(教化一切種智安隠天人師降伏四魔成等正/覺轉尊法輪度脫衆生我雖在逺亦霑靈潤)至唐貞¶
觀中遣使入貢(唐書曰王居闍婆城其祖吉延東遷於/婆露伽斯城旁小國二十八莫不臣服)¶
上元間國人推女子為王號悉莫威令整肅道不拾遺¶
<pb:KR2k0145_WYG_003-3a>¶
大食君聞之齎金一囊置其郊行者輒避如是三年太¶
子過以足躙金悉莫怒將斬之羣臣固請悉莫曰而罪¶
實本於足可斷趾羣臣復為請乃斬指以徇大食聞而¶
畏之不敢加兵大厯元和咸通之間使者屢至朝命優¶
答之(唐書曰大厯中訶陵使者三至元和八年獻僧祗/奴四五色鸚鵡頻伽鳥等憲宗拜内四門府左果)¶
(毅使者譲其弟帝嘉美並官之訖/大和再朝貢咸通中遣使獻女樂)至宋淳化三年其王¶
穆羅茶遣使來貢云中國有真主本國願得比於外臣¶
(宋史曰先是朝貢使泛舶船至明州定海縣掌市舶監/察御史張肅先驛奏其使飾服之狀與嘗來入貢波斯)¶
<pb:KR2k0145_WYG_003-3b>¶
(相類譯者云今主舶大商毛旭者數往來本國因假其/鄉導來朝貢又言其國王一號夏至馬羅夜王妃曰落)¶
(肩娑婆利又其方言目船主為葧荷主妻曰葧荷比尼/贖其船中婦人名眉珠椎髻無首飾以蠻布纒身顔色)¶
(青黑言語不能曉拜亦如男子膜拜一子頂/戴金連鎖子手有金鈎以帛帶縈之名呵嚕)使還賞賫¶
甚厚大觀三年再貢詔禮之如交阯元遣史弼髙興征¶
之終不能制(元史曰世祖撫有華夷其出師/海外諸番者惟𤓰哇之役為大)我朝洪武¶
二年遣行人賜𤓰哇國璽書三年王昔里八達刺遣使¶
奉金葉表貢方物及黑奴三百人納元所授宣勅二道¶
已而我使至三佛齊𤓰哇要而殺之(宋史曰其國與三/佛齊有仇怨互相)¶
<pb:KR2k0145_WYG_003-4a>¶
(攻/戰)十三年王八達那巴那務來貢上絶其使下詔責王¶
永樂元年西王都馬扳奉表賀即位二年東王孛令達¶
哈遣使朝貢請印與之西王亦歲歲貢使來朝五年西¶
王與東王戰滅東王時我舟過東王城西王殺我百七¶
十人西王懼遣使謝罪勅責西王令償死者金六萬已¶
僅入貢萬金禮官請索如約上曰朕利金耶令逺人知¶
畏耳蠲其金賜鈔幣諭之八年貢馬及方物十一年復¶
貢是時三佛齊已降𤓰哇更名舊港中貴人吳賔使𤓰¶
<pb:KR2k0145_WYG_003-4b>¶
哇還奏言滿刺加國王詭稱朝㫖從𤓰哇索舊港地𤓰¶
哇人不敢即寧上降勅附來使慰諭之俾無猜惑十三¶
年都馬板更名楊惟西沙專使謝恩十六十九年凡再¶
貢而東王乆不至蓋先是為西王所破詭言欲立其子¶
意竟不果而遂滅也正統二年再貢厚賜之景泰時請¶
封賜蟒衣繖蓋天順四年王都馬班貢使還國以綵幣¶
賜其王及妃鄭端簡謂其國人大抵三種唐人土人而¶
外西畨賈胡居乆者服食皆潔近紅毛畨建禮拜寺彼¶
<pb:KR2k0145_WYG_003-5a>¶
中蓋其别種由來漸矣¶
加留□下港屬國也半日程可到風土盡相類云¶
　　形勝名蹟¶
新村(舊名厮村中華人客此成聚遂名新村約千/餘家村主粤人也賈舶至此互市百貨充溢)西山¶
(中有人三百餘歲身穿紙衣卧/樹上辟穀能知吉凶呼為老仙)覆鼎山(其上似/釜故云)蘇魯馬¶
益(港傍大洲林木蔚茂千餘家强半是中國人又有長/尾猿數萬人相傳唐時族衆凶惡一日有僧至其家)¶
(取水噀之俱化為猿止留/一嫗不化至今餘種猶存)麻喏巴歇村(元史𤓰哇傳曰/由戎牙路於麻)¶
(喏巴歇浮梁前進又葛郎王追殺至麻喏巴歇後/人訛為滿者伯夷中有二三百家總領七八人)漳估¶
<pb:KR2k0145_WYG_003-5b>¶
山(賈人登/岸之處)郎卑野州(唐書曰王嘗登之以望海夏至/立八尺表景在表南二尺四寸)鸚¶
鵡山(出鸚鵡/故名)石椗(相傳是鄭和所遺者重只百斤二千/餘人擡之不起及徙置他所瘟疫甚)¶
(多國王乃/移還其處)吉利門(元史曰大軍/繼進吉利門)闍婆城(唐書訶陵傳/王居闍婆城)婆¶
露伽斯城(唐書吉延束遷處旁/國二十八莫不臣服)淡水港(去蘇魯馬/益二十里)¶
　　物産¶
金　銀(唐書曰出/黄白金)真珠(宋史闍婆傳曰方言謂真珠為/没爺蝦羅宋及本朝皆充貢)¶
犀角(宋史曰方言謂犀為低/密其角宋及本朝充貢)象牙(宋史曰方言謂牙為/家囉宋及本朝充貢)¶
玳瑁(宋時/充貢)沉香(宋史曰方言謂/香為崐燉盧林)檀香(宋及本/朝充貢)丁香(生深/山中)¶
<pb:KR2k0145_WYG_003-6a>¶
(樹極辛烈不可近熟則自墮雨後洪潦漂山丁/香乃湧澗溪而出撈拾數日不盡宋時充貢)銅鼓(即/今)¶
(華人所用者諸國以瓜哇為/最振響遏雲價直可數十金)龜筒(本朝/充貢)絞布(宋史有繡/紋絞雜色)¶
(絲絞本/國充貢)吉貝(見宋/史)藤花簟(宋時/充貢)硫黄(見宋/史)紅花(習鑿齒/所謂紅)¶
(藍者也爾雅翼曰花生時但作黄色茸茸然故又名黄/藍杵灌水淘絞去黄汁更闕擣以清酸粟漿淘之絞如)¶
(初即收/取染紅)夷瓶(下港出者/其色紅)蘆薈(本草曰一名訥㑹一名奴/㑹俗呼象膽以味苦如膽)¶
(也一統志曰草屬狀如鱟/尾採之以玉器搗研成膏)阿魏(一統志曰土人納竹筒/樹梢脂滿其中冬破筒)¶
(取脂或曰脂毒人不敢近繫羊樹/下自逺射之毒著羊羊斃即為魏)胡椒(樹如蒲桃葉如/扁豆實如浮葵)¶
(子蔓生梧桐上故國人/語曰未種椒先種桐)青鹽(唐書曰訶陵最富有穴自/湧鹽按魏地記鹽大而青)¶
<pb:KR2k0145_WYG_003-6b>¶
(白名青/鹽也)木𤓰(爾雅謂之楙何承文賦所謂方朝華而繁/實比沙棠而有耀者也宋史載為𤓰哇所)¶
(産/)㯽榔(見宋/史)椰子(舊唐書曰以椰樹花為酒其樹生花/長三尺餘大如人腦割之取汁成酒)¶
(味甘飲/之亦醉)蝦蝚丹樹(宋史曰其酒出於椰子及蝦蝚/丹樹蝦蝚丹樹華人未嘗見)波羅¶
蜜　蓽澄茄(一統志曰藤蔓春/花夏實白而實黑)蛬吉柿(華夷考曰如石/榴様皮厚潤有)¶
(橘囊櫸白肉四塊甘酸可食/出瓜哇國夷人呼為綱滑)赤白荳蔲(本朝/充貢)海菜(海物/異名)¶
(記曰海生而紫蔓其大者為鹿角菜一名猴葵南越考/曰猴葵色赤生石上謂之鹿角以其莖有岐也故名)¶
思君(似婆羅蜜而中無/子烘食之似芋)茴香(見宋/史)蘇木(南州記云生海/畔葉似綘木若)¶
(女/貞)犀　象(見宋/史)白鹿(見吾/學編)猴(宋史曰國中多猴不畏人/呼以霄霄之聲即出投以)¶
<pb:KR2k0145_WYG_003-7a>¶
(果實則二大猴先至土人謂之/猴王猴夫人食畢羣猴食其餘)孔雀(本朝充貢博物志/曰尾多變色喻如)¶
(雲霞人拍其尾則舞/尾有金翠五年始成)鸚鵡(埤雅曰衆鳥足趾前三後一/其目下瞼眨上惟鸚鵡四趾)¶
(齊分兩瞼俱動雅翼曰五色尤慧白/次之青為下按白者闍婆宋時充貢)□伽鳥(唐時/入貢)倒掛¶
鳥(星槎勝覽曰身形如鵲而羽五色日間焚香則/收蔵之羽翼間夜則張尾翼而倒掛以放香)綠鳩¶
(似鸚鵡而小不復能言俗名/柑樜鳥其五彩者名彩鳩)¶
　　交易¶
華船將到有酋來問船主送橘一籠小雨傘二柄酋馳¶
信報王比到港用果幣進王立華人四人為財副畨財¶
<pb:KR2k0145_WYG_003-7b>¶
副二人各書記華人諳夷語者為通事船各一人其貿¶
易王置二澗城外設立舖舍(宋史闍婆傳曰中國/賈人至者待以賔館)凌晨¶
各上澗貿易至午而罷王日徵其稅又有紅毛畨來下¶
港者起土庫在大澗東佛郎機起土庫在大澗西二夷¶
俱哈板船年年來往貿易用銀錢如本夷則用鉛錢以¶
一千為一貫十貫為一包鉛錢一包當銀錢一貫云下¶
港為四通八達之衢我舟到時各州府未到商人但將¶
本貨兊換銀錢鉛錢迨他國貨到然後以銀鉛錢轉買¶
<pb:KR2k0145_WYG_003-8a>¶
貨物華船開駕有早晩者以延待他國故也¶
　　東埔寨¶
東埔寨即古真臘國也其國自呼甘孛智後訛為甘破¶
蔗今云東埔寨者又甘破蔗之訛也(風土記云西畨經/名其國曰澉浦只)¶
(蓋甘孛智/之近音)先為扶南屬國王姓刹利氏至質斯多那兼¶
扶南而有之遂雄諸夷既死子伊奢那先代立隋大業¶
十三年遣使貢獻帝禮之甚厚至唐疆土寖闢神龍以¶
來國分為二北多山阜號陸真臘南近海號水真臘乆¶
<pb:KR2k0145_WYG_003-8b>¶
之仍合為一今賈舶至者大都水真臘地也宋政和六¶
年使者來貢賜朝服服之(宋史曰奉化郎將鳩摩僧哥/等十四人來貢賜以朝服僧)¶
(哥言萬里逺國仰投聖化尚拘卉服未稱區區/嚮慕之誠願許服所賜從之仍以其事付史館)明年辭¶
去宣和二年詔封其國王與占城等建炎間以郊恩授¶
王檢校司徒加食邑其國屢與占城戰戰失利至建元¶
時大舉復仇破占城遂王其地改國號占臘蓋於是地¶
方七千餘里矣元之置省占城也嘗遣一虎符一金牌¶
同往真臘為所拘執元貞中始招諭賔服之明興國王¶
<pb:KR2k0145_WYG_003-9a>¶
忽兒那獻琛内附二十年七月行人唐敬還自真臘王¶
遣使貢象五十九頭香六萬觔永樂改元遣使者諭即¶
位二年八月國王㕘烈婆毘牙遣陪臣九人來貢賜鈔¶
幣有差先是中貴人奉使彼中將歸有健兒三人夜遁¶
去索之不得其王以國中三夷人充數還朝既引見上¶
曰華人自遁何與彼事而責償之過且若輩語言不通¶
風土夐隔將焉用此而令背井離鄉之為顧命禮部給¶
道里費善遣之尚書李至剛曰臣意華人必不甘逃遁¶
<pb:KR2k0145_WYG_003-9b>¶
彼土或為彼所匿則此三人於法應留上曰何須逆詐¶
人主但推天地之心以待逺人可也三年㕘烈婆毘牙¶
殂命鴻臚王孜往祭之封其子㕘烈昭平牙為王賜綵¶
幣七年奉金鏤表貢馴象及方物景㤗三年再貢王城¶
周圍可二十里城上石佛頭五飾其中者以金王宫及¶
府第皆面東宫殊壯麗(風土記曰莅事處有金窗櫺左/右方柱上有鏡四十八面列於)¶
(窗/旁)王三日一視朝坐七寶牀上著朝霞吉貝瞞絡腰腹¶
下垂至脛頭戴金寶花冠足履革屐耳懸金鐺嘗服白¶
<pb:KR2k0145_WYG_003-10a>¶
㲲(風土記曰男女椎髻以布圍腰出入則加以大布圍/小布之上惟國主打純花布頭戴金冠有時穿茉莉)¶
(之類周匝髻間項上戴大珍珠三斤許手足及指上/皆帶金鐲指環上篏猫晴石手掌用紅藥染赤色)臣¶
入見王稽首階下者三王呼上階則跪以兩手抱膊遶¶
王環坐議國事訖跪伏而去(風土記曰國主坐衙欲見/者列坐地上以俟少頃内)¶
(中隠隠有樂聲外吹螺迎之須臾二宫女捲簾國主仗/劍立金窗中矣臣僚合掌叩頭螺聲方絶國主随亦就)¶
(坐坐處獅子皮一領乃傳國之寶/言事畢國主轉身二宫女復垂簾)國中有金塔金橋歲¶
時一㑹羅列玉猿孔雀白象犀牛於前名百塔洲(風土/記曰)¶
(用中國十月為正月名為佳得宫前縛大棚可容千人/掛燈毬花果之屬對岸逺離二十丈地以木接續縛成)¶
<pb:KR2k0145_WYG_003-10b>¶
(髙棚每夜裝煙火爆扙請國主觀燈如是半月而後止/四月抛毬九月壓獵壓獵者闕聚國衆皆來城中教閱)¶
(宫外五月迎佛水聚逺近之佛皆送水與國主洗身陸/地行舟國主登樓以觀七月燒稻蓋新稻已熟迎於南)¶
(門外燒之供佛婦女觀者無數主卻不出八月挨藍挨/藍者舞也㸃差伎樂宫内挨藍且鬬猪鬬象如是一旬)¶
諺所謂富貴真臘也生女九歲擇僧道去其童身名曰¶
陣毯(風土記曰官司每歲四月内擇日頒行本國有女/應陣毯之家先行申報給巨燭一條燭間刻畫一)¶
(處㸃至刻畫處則為陣毯時候矣先期父母擇一僧是/夜大㑹親隣以綵帛結二亭子一坐女子一則僧坐其)¶
(中至期與女俱入房手去其童納之酒中天明以鼔樂/送僧去後當布帛與僧贖身否則女終為僧有不得他)¶
(適/)婚娶男女兩家俱八日不出門晝夜燃燈相續人死¶
<pb:KR2k0145_WYG_003-11a>¶
輿置之野聽烏鳶食頃刻食盡者以為福報居喪但髠¶
其髮女人於額上剪髮如錢大曰用此報親文字以麂¶
鹿雜皮染黑隨其廣狹以意裁之用粉如白堊類磋為¶
小條子拈於手中就皮畫以成字永不脫落作字皆從¶
後書向前卻不自上書下也沃野彌望一歲可三四穫¶
(風土記曰糞田種蔬/皆不用穢嫌其不㓗)其國謂儒為班詰僧為苧姑道為¶
八思班詰不知所讀何書但由此入仕則為清貫微時¶
於打布之外項上挂白線一絲以此自别既貴曳白線¶
<pb:KR2k0145_WYG_003-11b>¶
如舊僧皆食肉直不飲酒肉亦時以供佛王有大故輒¶
僧為司南(今賈舶未有到王城者只到海隅一屬國耳/故不覩其麗靡或云即蒲甘地按宋史蒲廿)¶
(入貢朝議欲待以交阯之禮制詔書白背金花綾紙貯/以間金鍍管鑰用錦絹夾襆緘封以往乃本朝貢夷獨)¶
(無蒲甘應是為真/臘所并無疑矣)¶
　　形勝名蹟¶
陸伽鉢婆山(隋書曰上有神祠以兵五千守衞之城東/有神名婆多利祭用人肉王别殺人以夜)¶
(祀禱亦守/衛千人)伊奢那城(隋書曰伊奢那先/代立居伊奢那城)婆羅提㧞城(按/唐)¶
(書是水真/臘所居處)真蒲(風土記曰真蒲以來率多平林叢昧長/江巨港綿亘數百里古樹脩藤森隂蒙)¶
<pb:KR2k0145_WYG_003-12a>¶
(蘙禽聲雜遝其間至半港始見曠/田絶無寸木彌望芃梵黍苗而已)篱木州(以木為城是/華人客寓處)¶
竹坡(風土記曰綿亘數百里其竹節/相間生刺筍味苦四畔皆髙山)佛村(風土記曰自/查南撰小舟)¶
(順水十餘日過/半路村佛村)魯班墓(風土記曰在南門外周/圍十里石屋數百間)銅臺(宋/史)¶
(曰列銅塔二十四銅象八/以鎮其上象重四千斤)内中金塔(風土記曰國主夜/卧其上塔中有九)¶
(頭蛇精乃國之土地主也係女身每夜國主先與同寢/雖其妻不敢入二鼓乃出方與妻妾同睡若此精一夜)¶
(不見則王死期至矣王/一夜不往必獲災禍)淡水洋(風土記曰四月至九月/每日午後下雨洋中水)¶
(痕髙七八丈巨樹盡沒僅留一杪耳人家濵水者皆移/入山後十月至三月㸃雨絶無洋僅通小舟深不過三)¶
(五尺人家/又復移下)¶
<pb:KR2k0145_WYG_003-12b>¶
　　物産¶
犀角(風土記曰白而帶/花者為上黒為下)象牙(風土記曰以搮殺之上也/自死而隨時為人所取者)¶
(次之死山中/多年者為下)鶴頂　翠羽(風土記曰叢中有池翡翠飛/入求魚番人以樹葉蔽身坐)¶
(水濵籠一雌誘之持小網/伺其來則罩日獲三五隻)銅　金顔香(一統志曰香乃/樹脂擘開雪白)¶
(者為佳夾砂石為下其氣能/聚衆香畨人以和香塗身)篤耨香(本草綱目曰出真/臘國樹如松形香)¶
(老則溢出色白而透明者名白篤耨盛夏不融香氣清/逺土人取後夏日以火炙樹令脂再溢至冬凝復收之)¶
(雜以樹皮者名黒篤耨一統志曰盛/之以瓢碎瓢爇之亦香名篤耨瓢)沉香(一統志曰出/□臘為上占)¶
(城次/之)速暫香(一統志曰出真臘為上伐樹去木取香者/謂之生速仆木腐而香存者謂之熟速其)¶
<pb:KR2k0145_WYG_003-13a>¶
(樹木半存者/謂之暫香)降香(風土記曰叢林中頗費斫伐之勞/此乃樹心其外白木厚八九寸)蠟¶
(風土記曰出村落枯樹間一種細腰蜂番人取/得之一船可收二三千塊塊大者三四十斤)藤黄(本/草)¶
(曰樹名海藤花有蘂散落石上彼/人收之謂之沙黄就樹採者輕妙)布(風土記曰土人不/事蠶桑僅織木綿)¶
(布亦不能紡以手理成條無機杼但/一頭縛腰一頭搭上梭只用一竹管)獺皮　夷瓶　明¶
角　烏角　燕窩　胡椒(風土記曰纒藤而/生纍纍如綠草子)紫梗(風土/記曰)¶
(生樹枝間如桑/寄生狀頗難得)大風子(風土記曰大樹之子如/椰子而圓中有數十枚)婆那娑¶
樹(隋書真臘傳曰葉/似柿實似冬𤓰)菴羅樹(隋書曰花葉/似棗實似李)毗野樹(隋書/曰花)¶
(似木𤓰葉似/杏實似猪婆)田羅樹(隋書曰花葉實/並似棗而小異)歌畢佗樹(隋書曰/花似林)¶
<pb:KR2k0145_WYG_003-13b>¶
(檎葉似榆而厚大/實似李其大如升)椰子　㯽榔(唐書曰客至削㯽/榔龍腦香蛤以進)荳蔲¶
(一統志曰樹如絲𤓰/蔓衍山谷春花夏實)酒(風土記曰酒有四等第一呼蜜/糖酒用藥麴以蜜及水為之次)¶
(者呼朋牙四以樹葉為之乃樹葉名也又次以米或剰/飯為之名包稜角包稜角者米也其下糖鑑酒糖為之)¶
(又入港濵水有茭漿酒按唐書真臘飲/酒者比於淫顧後人亦漸預醉鄉矣)麝香木(一統志/曰氣似)¶
(麝/臍)蘇方木(蘇恭曰樹似菴羅花黄子青熟黑其木人以/染絳南方草木狀曰煎汁忌鐵器則色黯)¶
犀　象(宋史曰國戰象幾二十/萬慶元二年貢馴象二)孔雀　鸚鵡　建同魚¶
(隋書曰四足無鱗其鼻如/象吸水上噴髙五六十尺)浮胡魚(隋書曰形似䱇觜/如鸚鵡有八足)¶
　　交易¶
<pb:KR2k0145_WYG_003-14a>¶
船至篱木以柴為城酋長掌其疆政果幣將之遂成賈¶
而徵償夷性頗直以所鑄官錢售我我受其錢他日轉¶
售其方物以歸市道甚平不犯司虣之禁間有鯁者則¶
熟地華人自為戎首也(風土記曰國人交易皆婦人能/之所以唐人到彼必先納一婦)¶
(兼利其能買賣故也每日一墟自卯至午則罷無居舖/但蓬席鋪地間亦有司賃地錢土人見唐人頗加敬畏)¶
(呼之為佛見則伏地頂禮近亦/有欺負唐人由去人之多故也)¶
　　大泥(吉蘭丹/)¶
大泥即古浡泥也本闍婆屬國今𨽻暹羅其國以板為¶
<pb:KR2k0145_WYG_003-14b>¶
城(宋史曰城中居者萬/餘人所統十四州)以銅鑄甲(宋史曰戰鬬者將刀/被甲甲以銅鑄狀若)¶
(大筒穿之於/身䕶其腹背)其王所居屋覆貝多葉王服頗效中國在¶
王左右者為大人王坐繩床出即大布坐其上衆舁之¶
名曰阮嚢民居覆草椎髻以五綵帛繫腰花錦為衫市¶
用金錢國人宴㑹鳴鼓吹笛擊鉦歌舞為樂愛敬華人¶
見華人醉者扶之以歸婚聘之資先以椰子酒㯽榔次¶
之指環又次之後量用金錢成禮喪葬有棺以竹為轝¶
載棄山中二月始耕則祀之如是者七年不復祀矣原¶
<pb:KR2k0145_WYG_003-15a>¶
田豐利臘月七日為歲節地熱多風雨盛食無器並以¶
竹編貝多葉貯之食畢輒棄捐古稱其鄰有藥樹取根¶
煎為膏服之及塗其體兵刃不能傷也宋太平興國二¶
年其王向打遣使從商人蒲盧歇為導入都朝貢其表¶
以小嚢緘封數重非中國紙類木皮而薄瑩滑色微綠¶
長數尺濶寸餘横卷之僅可盈握其字細小横讀之使¶
至詔館於禮賔院優賜遣歸元豐五年王錫理麻喏復¶
遣使貢方物乞從泉州乘海舶歸國從之明興洪武四¶
<pb:KR2k0145_WYG_003-15b>¶
年王馬漠沙遣使進金表銀箋并貢方物(續文獻通考/曰遣御史張)¶
(敬之往諭其國辛/丑遣其臣朝貢)詔賜金綺永樂三年遣使封其國主¶
麻那惹加那乃為浡泥國王賜印誥符幣六年王率其¶
妻子來朝遣使迎勞之王上金表獻珍物妃箋獻中宫¶
東宫上宴王奉天門是年王卒于都下賜諡恭順葬石¶
子岡(續文獻通考曰/在安徳門外)樹碑立祠有司春秋致祭封其子¶
遐旺為王賜玉帶金銀綺帛他物稱是禮送還國遐旺¶
請封其國後山賜名長寜鎭國上自為文俾勒于石十¶
<pb:KR2k0145_WYG_003-16a>¶
二年及洪熙元年皆來朝貢萬厯間國王病卒無子族¶
衆爭立國中相誅殺俱盡乃立其女主為王初漳人張¶
某為哪□哪□者大酋之號也國難既作哪□避禍出¶
奔女主既立乃遣人迎哪□復其爵號其女出入宫中¶
有心疾一日向女主言父欲反女主大恐急使人按哪¶
□家哪□自殺已而國人訟哪□無反狀女主尋悔之¶
絞殺其女官其子為酋(紅毛番近築土庫于中謀入彭/湖互市者攜大泥國文也事詳)¶
(紅毛/番考)¶
<pb:KR2k0145_WYG_003-16b>¶
吉蘭丹即浡泥之馬頭也風俗俱同浡泥嘉靖末海寇¶
餘衆遯歸于此生聚至二千餘人行劫海中商舶苦之¶
(或謂吉蘭丹即小葛蘭國按小葛蘭與柯枝接境而吉/蘭丹在大泥相連去彼逺甚但大泥吉蘭丹俱鑄金為)¶
(錢而柯枝與小吉蘭亦俱用金錢以此/相同影響之所自起也姑載之以破疑)¶
　　形勝名蹟¶
長寧鎭國山(永樂六年國主麻那惹加那乃上言蒙恩/封王爵境土皆屬職方國有後山乞表為)¶
(一方之鎮王卒子遐旺復以為請封/為長寜鎮國山御製碑文刻石其上)¶
　　物産¶
<pb:KR2k0145_WYG_003-17a>¶
金(星槎勝覽曰大金錢名/儻伽小金錢名吧喃)犀角　象牙(宋時/充貢)鶴頂(見一/統志)¶
(本朝/充貢)玳瑁(見宋史宋及/本朝俱充貢)翠羽　錫　檀香(宋時/充貢)降香(本/朝)¶
(充貢本草曰似蘇/方木紫而潤為良)片腦(即龍腦香一統志曰樹如杉檜/取者必齋沐而往其成片似梅)¶
(花者為上次有金脚腦速腦米腦/蒼腦札聚腦又一種如油名腦油)吉貝布(宋史曰無絲/蠶用吉貝花)¶
(織成/布)明角　獺皮　錦魴皮　燕窩　西國米(亦名沙/孤米其)¶
(樹名沙孤身如蕉空心取其裏皮削之以水搗過春以/為粉細者為王米最精粗者民家食之以此代榖今賈)¶
(舶慮為波濤所濕只/携其粉歸自和為丸)㯽榔(見一/統志)椰子(見一/統志)萪藤(異物志/曰萪藤)¶
(圍數寸重於竹可代/篾以縛船勝竹也)巴尾樹(見一/統志)貝多樹　加蒙樹(一/統)¶
<pb:KR2k0145_WYG_003-17b>¶
(志曰二樹/心可為酒)犀　象　孔雀(本朝充貢爾雅翼曰尾展開/如車輪金翠燁然羽族最華)¶
(輝/者)鸚鵡(本朝/充貢)¶
　　交易¶
華人流寓甚多趾相踵也舶至獻果幣如他國初亦設¶
食待我後來此禮漸廢矣貨賣彼國不敢徵稅惟與紅¶
毛售貨則湖絲百斤稅紅毛五斤華人銀錢三枚他稅¶
稱是若華人買彼國貨下船則稅如故¶
　　舊港(詹卑/)¶
<pb:KR2k0145_WYG_003-18a>¶
舊港古三佛齊國也初名干陀利又名渤淋在東南海¶
中本南蠻别種居眞臘𤓰哇之間王號詹卑故今王所¶
部號詹卑國而故都為𤓰哇所破更名舊港以别於彼¶
之新村云(俗名吉/寜邦)其地故稱沃土諺云一年種榖三年¶
生金言其米榖盛而多貿金也冬無霜雪累甓為城民¶
散居城外香油塗身覆屋多用椰葉市用錢布字彷梵¶
書以國王指環為印(宋史曰亦有中國文/字上章表時即用焉)俗囂好淫水¶
戰甚慣(文獻通考曰習水陸戰/臨陣敢死霸於他國)其國多水而少陸部領¶
<pb:KR2k0145_WYG_003-18b>¶
乃聚㟁築屋以居僮僕環之其餘民庶悉架室木筏上¶
以木樁拴閘水長則筏浮起不能沒也或將别居則起¶
樁去之連屋移徙不勞財力(島夷志謂好潔淨故於/水上架屋與此不同)其¶
樂有小琴小鼓崐崘奴踏曲之類劉宋孝武世始貢中¶
國(南史干陀利傳曰王釋羅那鄰/陀遣長史竺留陀獻金銀寶器)梁天監元年其王夢¶
中國有聖人如是者再因圖夢中所見遣使獻玉盤其¶
容質果與梁帝合歲時望北頂禮(南史曰王瞿曇脩䟦/陀羅以四月八日夢)¶
(一僧謂曰中國今有聖主十年之後佛法大興若遣使/貢奉禮敬則土地豐樂商旅百倍若不信我則境土不)¶
<pb:KR2k0145_WYG_003-19a>¶
(得自安初未之信既又夢此僧曰汝若不信我當與汝/往觀乃於夢中至中國拜覲天子既覺心異之陀羅本)¶
(工畫乃寫夢中所見武帝容質飾以丹青仍遣使并畫/工奉表獻玉盤等物使人既至模寫帝形還國比本畫)¶
(則符/同焉)十七年及普通元年凡再至後亦遂絶唐天祐初¶
復通授其使都蕃長蒲訶□寧逺將軍宋時貢使絡繹¶
(按宋史建隆元年王悉利胡大霞里檀遣使李遮帝朝/貢二年夏又遣使蒲蔑貢方物是冬其王室利烏耶遣)¶
(使茶野伽朝貢其後歲各一至太平興國五年王夏池/遣使茶龍眉來是年潮州言三佛齊國蕃商李甫誨乘)¶
(舶船載香藥犀角象牙至海口㑹風勢不便飄船六十/日至潮州其香藥悉送廣州八年王遐至遣使蒲押拖)¶
(羅來貢雍熙二年舶主金花茶以方物來獻端拱元年/遣使蒲押陀黎貢方物淳化三年廣州上言蒲押陀黎)¶
<pb:KR2k0145_WYG_003-19b>¶
(前年京廻聞本國為闍婆所侵住南海一年今春/乘舶至占城偶風信不利復還乞降諭本國從之)嘗建¶
佛寺以祝聖壽願賜名及鍾詔以承天萬壽為寺額鑄¶
鍾給之時咸平六年也其後貢獻不絶毎優賜遣歸元¶
豐時使者入見以金銀花貯真珠龍腦撒殿用昭殊敬¶
(宋史大中祥符元年王思離麻囉皮遣使來貢許赴泰/山陪位于朝覲壇天禧元年王霞遲蘇勿吒蒲迷遣使)¶
(貢真珠象牙梵夾經崐崘奴詔許謁㑹霛觀游太清寺/金明池及還賜詔慰奬之天聖六年王室離疊華遣使)¶
(來貢舊制遼國使人賜以問金塗銀帶時特以渾金帶/賜之熙寧十年使大首領地華伽囉來以為保順慕化)¶
(大將軍元豐中使至者再天子念其道里遙逺優賜遣/歸二年賜錢六萬四千緡銀一萬五百兩官其使羣陀)¶
<pb:KR2k0145_WYG_003-20a>¶
(畢羅為寧逺將軍陀旁亞里為保順郎將畢羅乞買金/帶白金器物及僧紫衣師牒皆如所請給之三年廣州)¶
(南蕃綱首以其國王之女唐字書寄龍腦及布與提舉/市舶孫逈逈不敢受言於朝詔輸之官市帛以報五年)¶
(遣使皮襪來官皮襪為懷逺將軍六年又/以其使薩打華滿為將軍紹聖中再入貢)紹興二十六¶
年貢使復至帝曰逺人向化嘉其誠耳非利方物也淳¶
熙五年詔免赴闕館於泉州洪武二年詔行人趙述往¶
使其國王恒麻沙那阿遣使隨述奉金葉表來貢賜厯¶
及文幣六年復貢八年遣使從使者招諭拂菻九年王¶
殂王子麻那者巫里表請紹封詔授駝紐鍍金銀印封¶
<pb:KR2k0145_WYG_003-20b>¶
三佛齊國王乆之丞相胡惟庸事發事連三佛齊懼而¶
貢絶三十年上念逺夷希至謂禮臣曰惟庸謀叛三佛¶
齊乃生間諜詒我使臣至為𤓰哇聞知禮送還朝今度¶
已悔禍朕欲許其自新暹羅在逺國中最稱恭順而𤓰¶
哇則三佛齊所悉索敝賦以從者也可移檄暹羅達于¶
𤓰哇俾戒諭三佛齊嘉與更始禮臣如㫖以行永樂初¶
年三佛齊竟為𤓰哇所破廢為舊港是時南海豪民梁¶
道明竄泊兹土衆推為酋閩廣流移從者數千人廷議¶
<pb:KR2k0145_WYG_003-21a>¶
遣行人譚勝受往招之道明隨勝受來歸(廣東通志云/譚勝受南海)¶
(人鄉薦授臨桂丞以最召拜監察御史坐事降行人時/閩廣流徙從梁道明者數千人指揮孫鉉使海南遇其)¶
(子及二奴挾與俱來上以勝受同鄉令偕其二奴齎勅/往招道明遂從入朝賜道明襲衣鈔百五十錠文綺十)¶
(二表裏絹七十二疋勝受/奏事稱㫖擢浙江按察使)留副酋施進卿代領其衆五¶
年中貴鄭和奉使西洋還過舊港遇流賊陳祖義祖義¶
詐降潛謀要劫和料賊無歸順意整兵以待賊倅至與¶
戰大破之斬獲無算械祖義至京伏誅諸夷聞之震懾¶
曰眞天威也吾曹安意内向矣是年施進卿遣壻朝貢¶
<pb:KR2k0145_WYG_003-21b>¶
詔命進卿為舊港宣慰使賜印誥冠服及文綺後進卿¶
卒二十一年以子濟孫嗣印燬于火詔給之¶
　　形勝名蹟¶
彭家山(在港/外)承天萬壽寺(宋時賜/額今廢)¶
　　物産¶
珠(宋史曰以珠獻宰臣秦/檜檜已死詔償直收之)金　銀(宋時/入貢)珊瑚(宋時/充貢)犀角¶
(宋時/入貢)象牙(宋時/入貢)瑠璃(宋時入貢魏仲培䑕璞曰此自然/之物彩澤光潤踰於衆玉其色不)¶
(常今皆銷冶石汁以/衆藥成之非其物也)摩娑石(庚辛玉冊云陽石也出三/佛齊海南有山五色夷取)¶
<pb:KR2k0145_WYG_003-22a>¶
(燒之作硫黄氣以形如黄龍齒而堅重者佳姚西/溪叢話曰舶過山下愛其石以手捫之故名摩娑)水晶¶
(宋時/入貢)沉香(見宋/史)安息香(一統志曰樹脂其形色類核桃/瓤不宜於燒然能發衆香故人)¶
(取以/和香)龍腦香(宋時充貢使者/來朝至以撒殿)乳香(一統志曰樹類榕以/斧斫之脂溢于外凝)¶
(結而成其品十有三有滴乳瓶乳/袋香黑榻纒末之别宋時入貢)降香　金銀香(華夷/考曰)¶
(其香如銀匠欖糖相似中有白蠟一般白塊在/内好者白多低者白少焚之香美出舊港國)木香(一/統)¶
(志曰樹類絲𤓰/冬取根曬乾)薔薇水(一統志曰即薔薇花上露花與/中國薔薇不同土人多取其花)¶
(浸水為露故多偽者以琉璃瓶試/之翻搖數四其泡周上下者為真)蘇合油(一統志曰濃/而無澤者為)¶
(上/)猛火油(華夷考曰樹津也一名泥油大類樟腦第能/腐人肌肉燃置水中光焰愈熾蠻夷以制火)¶
<pb:KR2k0145_WYG_003-22b>¶
(器其烽甚烈帆檣樓櫓連延/不止魚鱉遇者無不燋爍)膃肭臍(圖經曰舊說似狐/而大長尾今滄州)¶
(所圖乃魚類而豕首兩足其臍紅紫色上有紫/斑㸃欲騐其真取置睡犬旁犬忽驚跳者眞)吉貝¶
椒(國中最多他/港取給焉)阿魏　蘆薈　沒藥　血竭(一統志曰/樹畧同沒)¶
(藥採亦/如之)烏樠木(一統志曰單馬令國出/樹似㯶櫚可為器用)褊桃(北户錄曰/占卑國出)¶
(褊核桃形如半月/狀取食絶香美)沒石子(一統志曰樹如樟開/花結實如中國芋栗)萬歲棗¶
(見一/統志)火雞(&KR0801;崖勝覽曰三佛齊出火雞大如鶴身圓頸/長頸有二紅軟冠狀如紅褐嘴尖毛如羊毛)¶
(脚長其爪甚利好/食熱炭因名火雞)¶
　　交易¶
<pb:KR2k0145_WYG_003-23a>¶
舟至獻果幣有成數詹卑人商量物價雖議償金多少¶
然非償金實償椒也如值金二兩則償椒百石其大較¶
云喜買夷婦他國多載女子易其椒以歸舊港則用鉛¶
錢矣三佛齊夙稱蕃盛國破以後漸覺故都滿目蕭條¶
賈人亦希造(續文獻通考曰萬厯丁丑中國人見大盜/林朝曦在三佛齊列肆為番船長如中國)¶
(市舶/官)¶
論曰闍婆眞臘故島外繁華地也東西之王水陸之國¶
嚮化已非一朝浡泥三佛齊亦雄視諸部而或以守祧¶
<pb:KR2k0145_WYG_003-23b>¶
或以易姓華人逋入司彼國鈞傭中佼佼輒復驅簸逺¶
夷益以覘皇靈之無外矣¶
　¶
　¶
　¶
　¶
　¶
　東西洋考卷三¶
