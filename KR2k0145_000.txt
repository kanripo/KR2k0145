# -*- mode: mandoku-view; -*-
#+TITLE: 東西洋考
#+DATE: 2015-08-24 22:47:23.267476
#+PROPERTY: ID KR2k0145
#+PROPERTY: BASEEDITION WYG    
#+PROPERTY: JUAN 提要
<pb:KR2k0145_WYG_000-1a>¶
欽定四庫全書　　　　　史部十一¶
　東西洋考　　　　　　　地理類十(外紀之屬/)¶
　　提要¶
　　　　(臣/)等謹案東西洋考十二卷明張燮撰燮字¶
　　　　紹和龍溪人自署海濱逸史葢布衣也是書¶
　　　　成於萬厯丁巳仿宋趙汝适諸蕃志例惟載¶
　　　　海國之通互市者首西洋考凡十五國又附¶
　　　　録者四次東洋考凡七國又附録者十二次¶
<pb:KR2k0145_WYG_000-1b>¶
　　　　外紀考為日本及紅毛畨不通貢使故别著¶
　　　　之次税餉考分水編陸編職官公署四子目¶
　　　　次舟師考分内港水程二洋針路祭祀占驗¶
　　　　水醒水忌定日惡風潮汐七子目次税璫考¶
　　　　紀神宗時内官髙宷通書蠧國刼官擾民始¶
　　　　末&KR0415;詳次藝文考次逸事考其例於交阯占¶
　　　　城暹羅彭亨吕宋蘇禄名與古同者仍用古¶
　　　　名他若𤓰哇之為下港東埔塞之為真臘大¶
<pb:KR2k0145_WYG_000-2a>¶
　　　　泥之為勃泥舊港之為三佛齊麻六甲之為¶
　　　　滿剌加啞齊之為蘇門荅刺思吉港之為蘇¶
　　　　吉丹遲悶之為吉里地悶文莱之為婆羅猫¶
　　　　里務之為合狸里則並從今名使通俗易檢¶
　　　　每國先列沿革事蹟多與諸史相出入如占¶
　　　　城即古臨邑而五代史以為自古未通之類¶
　　　　亦頗有改正大致與明一統志畧同而稍益¶
　　　　以諸書如閩部疏之誤記燕窩菜及小葛羅¶
<pb:KR2k0145_WYG_000-2b>¶
　　　　誤稱吉蘭丹之類咸附辨之次列海船交易¶
　　　　之例則皆采自海師賈客之口為傳記之所¶
　　　　未詳其税璫一篇言利弊&KR0415;悉水程針路諸¶
　　　　篇尤切於實用惟明代控制外蕃至為無術¶
　　　　無事則百計以漁利有變則委曲以茍安事¶
　　　　事可為炯戒而篇末諸論乃稱功頌徳曲筆¶
　　　　實多葢當時臣子之詞置而不論可矣乾隆¶
　　　　四十五年六月恭校上¶
<pb:KR2k0145_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 小引
<pb:KR2k0145_WYG_000-4a>¶
東西洋考小引¶
澄水國也農賈雜半走洋如適市朝夕之皆海供酧酢¶
之皆夷産閭左兒艱聲切而慣譯通罷襏畚而善風占殊¶
足異也徃歳商苦璫苦首余條十三議上之稍見蘇時¶
詣予引覈閒進而問徼外風土諸種種異因介司餉金¶
陵王君謀曰是不可以無紀並郡誌所逸也於是孝㢘¶
張紹和父博物善屬辭延之參咨搜稽閲月二洋考成¶
受梓予讀而蹍然曰異哉吾儒之一耳一目之足以盡¶
<pb:KR2k0145_WYG_000-4b>¶
海内乎彼僅隔一帶水華風夷運逓閲因陳不啻陰陽¶
寒暑之代乎其前矣要以茫茫堪輿恢恢函蓋我雖不¶
得文教一之其指南所至風轖所屯西産多珍東産多¶
鑛今觀其各區宇者部領酋護莫非率也甓城榔屋莫¶
非式也寶帶錦帔莫非容也竹轝筒吸莫非餉也擊鉦¶
踏曲莫非節也灼骨嚙指莫非盟也吹蠡飲血莫非武¶
也則其異異同同者也獨至嗜殺敢死枕戈佩盾朝君¶
暮虜東奔西掠不親親而親釋不問醫而問巫則諸畨¶
<pb:KR2k0145_WYG_000-5a>¶
類然寧獨天性亦漸靡使之耳傳曰性相近也習相逺¶
也交南諸國非秦漢以及國朝所列冠帶也乎史稱任¶
延等出守化行俗易矣藉非阻距關河盡臣服之寧梗¶
化外而勢不行也固天所以格夷而令窮於華也乃我土¶
之民自倭禁外亹亹然梯航以導之幣質以要之昵之¶
如嬰孩收之如几席上以佐帑需下以廣生遂波斯之¶
藏吐耀紫貝之玩充牣非天以夷賜華而不窮於夷其¶
較著也耶嗟嗟朔方開而竟塞九真郡而旋罷無庸溯¶
<pb:KR2k0145_WYG_000-5b>¶
矣居夷出關意念良深余弗克得之星槎而習之三老¶
長年按性習之異同總百蠻之錯落可市亦可釁者夷¶
耶綢繆之其奚畫能生亦能殺者海耶䟽鑿之其奚道¶
誠得自今一秉於成波不沸而市不挑水國浸稱樂郊¶
獨澄利也乎哉是編也足以觀矣而第曰續埤史之叢¶
譚資韻士之夢逰非考意也然自非王君好事張君博¶
物予何從以跼蹐睠方外之跡不更足夸異乎遂次第¶
以弁諸首時萬厯丁巳嘉平月之二十日西昌蕭基書¶
<pb:KR2k0145_WYG_000-6a>¶
於李署水心堂¶
#+PROPERTY: JUAN 凡例
<pb:KR2k0145_WYG_000-7a>¶
　　凢例¶
一島外諸國惟交阯占城暹羅彭亨吕宋蘇禄舶人所¶
　稱尚沿故號若下港之為𤓰哇東埔寨之為真臘大¶
　泥之為渤泥舊港之為三佛齊麻六甲之為蒲剌加¶
　啞齊之為蘇門答剌思吉港之為蘇吉丹遲悶之為¶
　吉里地問文萊之為婆羅猫里務之為合猫里徃徃¶
　訛璞為朴認魯成魚是必質之方言叅之鄰壤騐之¶
　謠俗方物始能得其主名用心良苦今於屬掇輒書¶
<pb:KR2k0145_WYG_000-7b>¶
　古號若標題某國則仍依舶人給引之舊使俗眼易¶
　于披閲而里耳可以不驚也¶
一占城之先為林邑在唐為環王暹羅之先為赤土婆¶
　羅刹後又為暹與羅斛二國𤓰哇之先為闍婆亦曰¶
　社婆三佛齊之先為干陀利滿剌加之先為哥羅富¶
　沙蘇門答剌之先為大食即宿學不能綜其變而名¶
　其源歐陽永叔作五代史尚誤稱占城前代不入中¶
　國况豎儒哉自非窮搜千卷鮮不迷亂余所稱引俱¶
<pb:KR2k0145_WYG_000-8a>¶
　本于先正所論次而折𠂻之非敢臆見妄為牽合也¶
一諸國前代之事史籍倍詳而明興以來為畧即國初¶
　之事掌故粗備而嘉&KR0173;以後為尤畧每見近代作者¶
　叙次外夷於近事無可縷指輒用此後朝貢不絶一¶
　語唐塞譬之為人作家傳叙先代門閥甚都至後來¶
　結束殊蕭索豈非缺陷余毎恨之間採于邸報所抄¶
　傳與故老所誦述下及估客舟人亦多借資庶見大¶
　全要歸傳信¶
<pb:KR2k0145_WYG_000-8b>¶
一列國各立一傳如史體其後附載山川方物如一統¶
　志體以其為舶政而設故交易終焉¶
一集中所載皆賈舶所之若琉球朝鮮雖我天朝屬國¶
　然賈人所未嘗徃亦不掇入或曰日本紅夷何以特¶
　書書其梗賈舶者也¶
一司關者其人強半見在不便立傳第賢者又不宜泯¶
　没聊于各名下為誌數語其有碑可採者亦附載名¶
　下以見繫思倘碑出溢情與本宦名實不相肖則削¶
<pb:KR2k0145_WYG_000-9a>¶
　不録¶
一紀税璫者何曰史不有宦者傳乎間一展卷如乆病¶
　暫蘇追念呻吟嘗藥之候悲喜交集乃國醫之功不¶
　可誣也即附逐璫䟽于後如譜良劑焉¶
一舶人舊有航海針經皆俚俗未易辨説余為稍譯而¶
　文之其有故實可書者為鋪飾之渠原載針路毎國¶
　各自為障子不勝破碎且叅錯不相聨余為鎔成一¶
　片沿途直叙中有迂路入某港者則書從此分途軋¶
<pb:KR2k0145_WYG_000-9b>¶
　入某國其後又從正路提頭直叙向前其再值迂路¶
　亦如之庶幾尺幅具有全海稍便披閲若謂新豐之¶
　雞犬識路穆滿之臺榭積蘇則吾豈敢¶
一藝文逸事不載者尚多無論搜剔所未及即余自能¶
　覩記者亦僅行其一臠聊待後人之補入¶
