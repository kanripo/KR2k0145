# -*- mode: mandoku-view; -*-
#+TITLE: 東西洋考
#+DATE: 2015-08-24 22:47:23.292320
#+PROPERTY: ID KR2k0145
#+PROPERTY: BASEEDITION WYG    
#+PROPERTY: JUAN 卷二
<pb:KR2k0145_WYG_002-1a>¶
欽定四庫全書¶
　東西洋考卷二¶
　　　　　　　　　　　　　明　張燮　撰¶
　西洋列國考¶
　　占城¶
占城古越裳地也秦林邑漢象林及區連殺縣令自立¶
稱林邑王數世中絶外甥范熊代之子逸嗣逸死奴文¶
簒立(梁書曰文本夷帥范稚家奴嘗牧羊山澗得醴魚/二化而為鐵因以鑄刀刀成文向石呪曰若所石)¶
<pb:KR2k0145_WYG_002-1b>¶
(破者文當王此國因斫石如斷芻槀文心異之范稚嘗/使之商賈至林邑因教林邑王作宫室及兵車器械王)¶
(寵任之後乃䜛王諸子各奔餘國及王死無嗣文/偽於鄰國迓王子置毒漿中殺之脅國人而自立)永和¶
間襲破日南殺其守夏侯覽以屍祭天屯日南乆之(梁/書)¶
(曰夏侯覽為太守侵刻尤甚林邑貪日南地肥沃常欲/畧有之因民之怨遂舉兵襲日南殺覽以其屍祭天留)¶
(三年乃還交州刺史朱藩遣劉雄戌日南文復屠滅之/遣使告藩願以日南北境横山為界藩不許遣陶緩討)¶
(之文歸林邑/尋復屯日南)文死子佛嗣屢為晉兵所破然亦世為交¶
南患(梁書曰佛立猶屯日南征西將軍桓温遣滕峻灌/䆳帥交廣兵討之佛嬰城固守畯盛兵於前䆳帥)¶
(勁卒自後踰壘而入佛衆驚潰追至林邑佛乃請降昇/平初復為寇暴刺史温放之討破之隆安三年佛孫須)¶
<pb:KR2k0145_WYG_002-2a>¶
(逹復冦日南執太守霛源又寇九徳執太守曹炳交阯/太守杜瑗遣鄧逸擊破之即以瑗為刺史義熈三年須)¶
(逹復寇日南殺長史瑗遣阮斐討破之斬獲甚衆九年/須逹復冦九真行郡事杜慧期與戰斬其息及生俘百)¶
(餘人自瑗卒後林邑無歳不冦日/南諸郡殺傷甚多交州遂致虛弱)至孫文敵為扶南所¶
殺大臣范諸農平其亂自立為王傳子陽邁宋永初時¶
遣使來貢(南史曰陽邁初在孕其母夢生兒有人以金/席藉之其色光麗夷人謂金之精為陽邁若)¶
(中國云紫磨/者因以為名)其後叛服靡常交州刺史檀和之將兵擊¶
之深入其境齊梁亦通使徃來隋時為大將劉方所破¶
(北史曰仁夀末上遣大將軍劉方擊之王梵志乗巨象/戰方軍不利方多掘小坑草覆其上與戰偽北梵志逐)¶
<pb:KR2k0145_WYG_002-2b>¶
(之其象陷大破之入其郡獲其廟主十八枚皆/鑄金蓋其國有十八世方班師梵志復其故地)至唐而¶
范始滅國人立其姑子諸葛地更號環王元和初都䕶¶
張丹擊走之徙國於占占城之名所自始也宋時襲破¶
真臘(文獻通考曰閩人有泛海之吉陽軍者飄至占城/見其國與真臘乗象以戰無大勝負乃說王騎戰)¶
(教之弓弩騎射王大恱具舟送之吉陽/厚齎隨以買馬得數十匹以戰大克)後真臘大舉復¶
讐俘殺㡬盡更立真臘人主之元世祖詔降虎符授榮¶
禄大夫占城郡王即其地立省撫安之然竟負固大軍¶
南討國王戰敗逃遁然不果降明興髙皇帝賜占城國¶
<pb:KR2k0145_WYG_002-3a>¶
璽書國王阿荅阿者遣使朝貢蓋從此始歸款矣四年¶
王為安南所苦奉表乞賜兵器樂人俾安南知我為聲¶
教所被不敢輒欺負上憐之報曰兩國既共内附豈宜¶
擅兵相攻業詔安南無開疆釁兵器不爾吝但以安南¶
故賜爾是助爾搆兵也樂有聲律方言各異中國人不¶
可遣爾國人能習華語者來習肄十六年遣子入賀聖¶
節永樂改元遣使告諭即位其王占巴的頼奉金葉表¶
來貢上使行人蔣賔王樞徃報之賜金綺有差且勅安¶
<pb:KR2k0145_WYG_002-3b>¶
南毋相侵掠從來請也四年遣中貴馬彬諭以共伐安¶
南詔粤東諸將繕兵甲由海道與占城㑹賜占城王鍍¶
金銀印他物甚侈王出兵助征(廣通志曰復遣太監王/貴通賫勅徃勞賜金幣)¶
五年奏言克復安南所侵地獻俘貢方物上下詔褒美¶
數年間屢遣使來貢悉厚答之至命中貴彬䕶其使臣¶
以歸十三年兵部尚書陳洽馳奏初討安南時占城王¶
雖聽命出征然實懐二心愆期不進又以金帛戰象資¶
季擴季擴以黎蒼女遺之復約陳翁挺侵升華府所𨽻¶
<pb:KR2k0145_WYG_002-4a>¶
地罪下季擴一等耳請發兵征之上以交趾初平不欲¶
窮兵逺夷遣使諭王歸我侵地其後三年一朝貢詔使¶
亦間徃不絶(吳恵日記云正統六年奉使占城王遣頭/目迎詔笳鼔填咽旌麾䁆靄㲲衣椎髻前)¶
(奔馳至行宫設宴王乗象迓於國門帳列戈㦸以羣象/為衛既宣詔稽首受命上元夜請賞煙火爇沉香燃火)¶
(樹盛陳樂舞民多/裸袒士著苧衣)景泰末王摩訶貴殂天順初年弟盤¶
羅悦馳使請封命給事中江彤行人劉寅之持冊徃王¶
亦遣使來謝云成化中王茶全為交趾所破嗣王徙居¶
赤坎邦遣使請封如故事而安南陪臣據其故都詭稱¶
<pb:KR2k0145_WYG_002-4b>¶
占城王迎詔使臣馮乂誤謂真王也持封册給之嗣王¶
古來航海奔廣州投訴更以來朝為辭督臣屠滽命叅¶
議姜英覈其事時安南納叛將而助之虐申言古來不¶
當嗣滽從僉議謂冊印元有古來名宜王其地具䟽以¶
聞仍移檄安南道之順逆安南亦不敢大肆其狼噬乃¶
選官軍二千令東筦商人張宣䕶送古來還國𢎞治十¶
八年古來卒沙古卜洛嗣正徳五年奉詔册封者給事¶
中李貫行人劉廷瑞也十二年來朝嘉靖二十一年再¶
<pb:KR2k0145_WYG_002-5a>¶
至云其俗果于戰鬬尚釋教王冠三山金花玲瓏冠披¶
錦帔著玳瑁履腰束八寳方帶出游乗象或黄犢車一¶
人持㯽榔盤前導從者十餘軰各執弓矢刀鎗(梁書曰/王著法)¶
(服加瓔珞如佛像之飾出則乗象吹/螺擊鼔罩吉貝繖以吉貝為幡旗)民望之膜拜一而¶
止臣茭葉冠男蓬頭(宋史曰撮髮為髻/散髮餘髾於後)女後椎結居處¶
為閣名曰干闌門户皆北向民居茅茨不得踰三尺衣¶
紫衣(梁書曰男女皆以横幅吉/貝繞腰以下謂之干漫)僣𤣥黄者論死椰葉為¶
席以麝塗身山牛不任耕耨但殺以祭鬼令巫祝之曰¶
<pb:KR2k0145_WYG_002-5b>¶
阿羅和敎他早托生也正月一日牽象周行所居之地¶
然後驅逐出郭謂之逐邪四月㳺船十一月望日為冬¶
至所部各獻方物十二月望日城外縛木為塔以衣服¶
香藥置塔上焚之祭天釀酒甕中俟熟賔主繞甕坐筒¶
而吸且吸且注水味盡而止(星槎勝覽曰非至午不起/非至子不睡見月則歌舞)¶
(為/樂)無紙筆以羊皮搥薄削竹為筆蘸白灰書字(南史曰/書樹葉)¶
(為/紙)或擊鼔以警衆或吹蠡以即戎古稱歳時採生人膽¶
入酒飲之又以浴身謂之通身是膽也嫁娶必用八月¶
<pb:KR2k0145_WYG_002-6a>¶
女先求男同姓還相婚姻使婆羅門引壻見婦握手相¶
付囑曰吉利吉利(北史曰婚媾令媒者齎金銀釧酒二/壺魚數頭至女家於是擇日夫家㑹)¶
(親賔歌舞相對女家請一婆羅門/送女至男家壻盥手因牽女授之)喪用火葬以器乗餘¶
骨沉之(隋書曰王死七日而葬百官三日庶人一日皆/以凾盛屍鼔舞導從輿至水次積薪焚之收其)¶
(餘骨王則内金甖中沉之於海有官者以銅甖庶人以/瓦送之於江男女皆截髮隨喪至水次盡哀而止歸則)¶
(不哭毎七日然香散花/復哭盡哀盡七七而罷)王在位三十年即入山茹素受¶
戒曰我不道當充虎狼食或病死從此國事不得復相¶
關傳子攝國期年得無恙復入為王國人呼為芳嚟馬¶
<pb:KR2k0145_WYG_002-6b>¶
恰剌札焉(唐書曰呼王為陽滿王妻為陀陽河熊大子/為阿長逋宰相為婆漫地  隋書曰尊官有)¶
(二其一曰西那婆帝其二曰薩婆地歌其屬官三等其/一曰倫多姓次歌倫致地次乙他伽蘭外官分為二百)¶
(餘部其長官曰弗羅次/曰可輪如牧宰之差也)¶
　　形勝名蹟¶
金山(在林邑故國梁書曰石皆赤色其/中生金金夜則出飛狀如螢火)鴉候山(元史曰/唐人曽)¶
(延來言國主逃於大州西北鴉候山聚兵三千餘集他/郡兵未至不日將與官兵交戰諜者云國主實在鴉候)¶
(山/)不勞山(在林邑浦外唐書曰有罪者使/象踐之或送不勞山令自死)赤坎山(占城/王為)¶
(交趾所逼/徙居于此)伽㑲貌山　區栗城(南齊書曰區栗城建八/尺表日影度南八寸)¶
<pb:KR2k0145_WYG_002-7a>¶
木城(元史曰官軍依海岸屯駐占城兵治木城四面約/二十餘里起樓棚立回回三梢砲百餘座又木城)¶
(西十里/建行宫)半山塔(元行省嘗/屯兵于此)羅灣(即占城/港口)¶
　　物産¶
金(即金山所出者南齊書曰金汁流出/於浦事尼乾道鑄金銀人像大十圍)銀(元史曰遣其/舅奉國王信)¶
(物大銀三錠小銀五十七錠碎銀一甕為質歸款又獻/金葉九節標槍曰國王病未能進先使持其槍來以見)¶
(誠/意)錫(見吾/學編)鐵(見宋/史)寶母(原化記魏生得一美石有胡人/見之曰此寶母也每月望設壇)¶
(海邊置石其上可得美/珠一統志載為占城産)澄水珠(宣室志曰嚴生得一珠/胡人云此清水珠置濁)¶
(流則渙然澄徹一/統志載為占城産)火珠(舊唐書曰范頭黎獻火珠大如/雞卯圓白皎潔光照數丈狀如)¶
<pb:KR2k0145_WYG_002-7b>¶
(水精正午向日以/艾蒸之則火燃)琥珀(華夷考曰林邑多琥珀琥珀在/地其上及傍不生草木深者或)¶
(八九尺大如斛屑去皮成/焉初如桃膠凝成乃堅)水精(一名水玉太康四年林/邑王獻紫水精唾壺一)¶
(口青白水精/唾壺二口)貝齒(本草曰貝子一名貝齒生/東海梁書云占城所出)菩薩石(周/顯)¶
(徳中入貢談苑曰色瑩白若水晶/類日光射之有五色如佛頂圓光)犀角(夷人謂之黑暗/宋及本朝充貢)¶
(吾學編曰占城犀角象牙最多犀大者/八百斤獨角在鼻端長者可尺五寸)象牙(夷人謂之/白暗宋及)¶
(本朝/充貢)瑇瑁(見梁/書)竒楠香(諸國出者惟占城為佳本朝充/貢星槎勝覽曰棋楠香在一山)¶
(所産酋長禁民不得採取犯/者斷手足吾學編名伽南香)沉香(梁史曰沉木香者土/人斫斷積以歳年朽)¶
(爛而心節獨在置水/中則沉故名沉香)檀香(佛家謂之旃檀宋及本朝占/城以之充貢圖經曰檀香凢)¶
<pb:KR2k0145_WYG_002-8a>¶
(數種有黄白紫之異古今註曰/紫旃木出林邑亦謂紫檀也)龍腦香(酉陽雜俎云樹/髙八九丈可六)¶
(七尺圍葉圓而背白樹有肥瘦形似松脂作/杉木氣乾脂謂之龍腦香清脂謂之波律膏)麝香(唐書/曰以)¶
(麝塗身日再塗再澡華夷考曰似麞而小其香正在隂/前皮内别有膜裹之春分取之生者益良一説香有三)¶
(種第一夏食蟲多至寒香滿入春急痛自以爪剔出之/落處草木皆焦其次臍香乃捕得殺取者又次心結香)¶
(麝被獸逐狂走顛墜崖谷而/斃破心見血流出作塊者是)乳香(宋時充貢廣志曰即/松木脂有紫赤如櫻)¶
(桃者名乳香蓋薰陸之類也/香譜云今以通明者為勝)降真香(本朝充貢本草曰/和諸雜香燒煙直)¶
(上天召鶴/盤旋其上)丁香(宋時充貢本草註曰樹髙丈餘凌冬不/凋葉似櫟而花圓細色黄子如丁長四)¶
(五分紫色中有粗大長寸許者/呼母丁香擊之則順理而折)薔薇水(周時入貢宋史/曰灑水經歳香)¶
<pb:KR2k0145_WYG_002-8b>¶
(不歇俗呼/為薔薇露)猛火油(周時入貢宋史曰得水/愈熾國人用以水戰)吉貝(梁書曰/樹名也)¶
(其華成時如鵞毳其緒紡以/作布亦染成五色織為斑布)朝霞布(唐書曰王妻服朝/霞又貞觀時以之)¶
(充/貢)絲紋布(見宋/史)白㲲布(宋史曰無絲蠶以白㲲/布纒其胷垂至於足)貝多葉¶
簟(貝多葉長一尺五六寸濶五寸許葉形似琵琶而/厚夷人以此書字者也織以為簟宋時占城充貢)明¶
角　烏角　黄蠟(見宋/史)硫黄(陶隠居云出林邑色如/鵞子初出殻名崑崙黄)蘇¶
木(見宋史本/朝充貢)烏樠木(見宋史本朝充貢星槎勝/覽曰烏木降香樵之為薪)觀音竹¶
(吾學編曰如藤長丈八尺/色黑如鐵一寸二三節)穀(宋史曰每歳稲熟王自割/一把從者及婦女競割之)¶
(今漳人所有占/粟即占城種也)燕窩(華夷考曰海燕大如鳩春回巢於/古巖危壁葺壘乃白海菜也島夷)¶
<pb:KR2k0145_WYG_002-9a>¶
(伺其秋去以脩竿接鏟取而/鬻之謂之燕窩宴品珍之)胡椒(宋時/入貢)㯽榔(唐書曰取/㯽榔瀋為)¶
(酒宋時/入貢)椰(南方草物狀曰昔林邑王與越王有故怨遣/俠客刺得其首懸之於樹俄化為椰子林邑)¶
(王憤之剖為飲器南人至今效之/當刺時越王大醉故其漿如酒云)波羅蜜(瀛涯勝覽曰/占城有果曰)¶
(波羅蜜狀如冬𤓰皮似荔枝内有黄肉大如鷄/子味甘如蜜中有子似鵞腰子炒食之味如栗)海梧子¶
(南方草木狀曰樹與中國松同但結實絶大/形如小栗三角肥甘樽爼間佳果也出林邑)茴香(圖經/曰懷)¶
(香子亦名茴香交廣諸番出入藥用番舶者花/頭如傘蓋結實如麥而小青色宋時占城入貢)蓽澄茄¶
(本草經曰生佛誓國似梧桐子及蔓荆子㣲大亦名毗/陵茄子按宋史占城王為交州所攻奔于佛逝即占城)¶
(属國/也)荳蔲(見宋史按宋史載占城所産又有甘/蔗蕉子蓮子麻豆之屬兹不具悉)犀(林邑/記曰)¶
<pb:KR2k0145_WYG_002-9b>¶
(犀行過叢林不通開口露齒前向棘林/自開周顯徳中占城獻雲龍形通天犀)獅(說文曰虓獅/子也爾雅曰)¶
(狻猊如虥猫食虎豹宋史占/城傳曰民獲獅象皆輸於王)象(酉陽曰環王國野象成/羣一牡管牝三十餘國)¶
(人養馴者/可令代樵)猩猩(見唐/書)白猿(梁天監九/年來獻)白雉(援神契曰周/成王時越裳)¶
(獻白/雉)秦吉鳥(唐㑹要曰林邑國有結遼鳥謂之吉了能/人語華夷考曰如鸜鵒黒色丹咮目下連)¶
(頂有深黄文頂毛有縫如人分髮能言比鸚/鵡尤慧大抵鸚鵡如兒女吉了聲則如丈夫)鸚鵡(山經/曰青)¶
(羽赤喙人舌能言名曰鸚鵡舌似小兒脚折前後各兩/扶南徼外出五色者舊唐書曰林邑獻五色鸚鵡太宗)¶
(異之詔李百藥為賦又獻白鸚鵡精識辨慧善/於應答太宗憫之並付其使令放還於林藪)山雞(異/苑)¶
(曰山雞愛其毛映水則舞傅𤣥賦曰惟南州之令鳥兼/坤維而體珍被黄中之正色敷文象以飾身占城宋時)¶
<pb:KR2k0145_WYG_002-10a>¶
(入/貢)歸飛(水經註曰林邑城外香桂成林氣清澄煙時禽/異羽朔集間關兼比翼鳥不比不飛鳥名歸飛)¶
(鳴聲自呼俞益期與韓豫章牋曰其背青其腸赤丹心/外露鳴情未逹終日歸飛飛不十千路有萬里何由歸)¶
(哉/)龜(宋史曰官無資俸/但給龜魚充食)¶
　　交易¶
賈舶扺岸獻果幣于王王設食待之國人狠而狡貿易¶
徃徃不平故徃販者少或謂取人膽者非止獻王亦以¶
供象洗目伺人于道乗其不意斫殺之取膽以去若彼¶
人驚覺則膽破不中用矣置衆膽煑釡中華人膽輒居¶
<pb:KR2k0145_WYG_002-10b>¶
上故必取華人膽為貴五六月間商人出必戒嚴¶
　　暹羅(六坤/)¶
暹羅在南海古赤土及婆羅刹地也以赤土故後人訛¶
為赤眉遺種隋大業二年募能通絶域者屯田主事常¶
駿等自南海郡乗舟使赤土宣詔畢為奏天竺樂曰今¶
是大國臣非復曩赤土國矣以鑄金為多羅葉隠起成¶
文為表金函封之遣子隨駿還報此通中華之始也(隋/書)¶
(曰王遣舶三十艘來迎進金鏁以纜駿船月餘至都遣/子那邪迦送金盤貯香花并鏡鑷金合二枚貯香油金)¶
<pb:KR2k0145_WYG_002-11a>¶
(缾八收貯香水白疊布四條擬供盥洗其日那邪迦又/將象二頭持孔雀蓋以迎并致金花金盤以藉詔函男)¶
(女百人奏蠡鼓婆羅門二人導路至王宫駿等奉詔上/閣王以下皆坐宣詔訖引駿等坐奏天竺樂事畢駿等)¶
(還舘遣婆羅門就舘送食曰飲食踈薄願大國意而食/之後數日請駿等入宴前設兩牀牀上並設草葉盤方)¶
(一丈五尺上有黄白紫赤四色之餅牛羊魚鼈蝳蝐之/肉百餘品延駿升牀從者坐於地席各金鍾置酒女樂)¶
(迭奏禮遣甚厚尋遣那邪迦隨駿貢方物并獻金/芙蓉冠龍腦香令婆羅門以香花奏蠡鼔送之)唐貞¶
觀時婆利羅刹與林邑使者偕來(唐書曰婆利東即羅/刹也常駿使赤土遂)¶
(通中/國)其後分為暹與羅斛二國暹瘠土不宜耕稼羅斛¶
土平衍而種多獲暹取給焉元元貞初暹遣使入貢賜¶
<pb:KR2k0145_WYG_002-11b>¶
來使素金符佩之(元史曰元貞元年進金字表欲朝廷/遣使至其國比表至已先遣使蓋彼)¶
(未之知也使急追詔使同徃以暹人與麻里予兒舊相/讐殺至是皆歸順有㫖諭暹人勿傷麻里予兒以踐爾)¶
(言/)大徳三年暹國主上言父時朝廷嘗賜鞍轡白馬及¶
金縷衣乞循故事以賜帝以丞相言彼小國而賜馬恐¶
其鄰祈都軰譏議朝廷竟賜金縷衣不錫以馬迨至正¶
間暹降羅斛遂稱暹羅斛洪武四年國王叅烈昭毘牙¶
遣使奉金葉表來朝七年使臣沙里拔繼至自言銜命¶
來王去秋八月壊舟烏猪洋漂至南海所餘貢物僅蘇¶
<pb:KR2k0145_WYG_002-12a>¶
木降香兠羅綿來獻不敢自外於包茅上訝其無表詭¶
言舟覆而方物廼存必番商也卻之(詔中書禮部曰古/者中國諸侯比年)¶
(一小聘三年一大聘九州之外則每世一朝所貢方物/不過表誠敬而已髙麗稍近中國頗有文物禮樂與他)¶
(番異是以命依三年一聘之禮其他逺國如占城安南/西洋瑣里𤓰哇浡泥三佛齊暹羅斛真臘等處新附國)¶
(土入貢既頻勞費甚大朕不欲也令遵/古典不必頻煩其移文使諸國知之)九年國王哆囉¶
禄遣其子昭祿羣膺貢象及方物下詔褒諭賜暹羅國¶
王印自是始稱暹羅從朝命也二十年再貢二十八年¶
哆囉祿殂遣中使趙逹徃祭兼賜嗣王昭祿羣膺及妃¶
<pb:KR2k0145_WYG_002-12b>¶
綺帛氁布有差永樂元年遣使賀即位二年表貢方物¶
遣中使李興徃勞賜文綺鈔帛四年貢使嗣至表乞量¶
衡式許之并賜古今烈女傳是秋國王遣使與琉球修¶
好遭風漂舟入閩守臣籍記方物以請上謂李至剛曰¶
屬夷締盟美事也朕豈有利焉鄉有善人猶能救人於¶
危况朝廷統御天下哉令有司給粟俟便風導之去七¶
年使凢兩至首春以祭仁孝皇后秋九月更修職貢厚¶
報之時南海叛民何八觀等屯聚島外竄入暹羅至是¶
<pb:KR2k0145_WYG_002-13a>¶
使歸兼諭國王毋為逋逃主八年貢使附送八觀等還¶
降勅嘉美十年冬貢復至十三年昭禄羣膺殂子三頼¶
波磨札剌的頼嗣暹羅於滿刺加夙鞭箠使之徵輸惟¶
命然猶歳歳開兵隙十七年詔暹羅國王俾與滿刺加¶
平十八年貢又至遣中使楊敏䕶其使還國并報禮王¶
十九年春奉表謝侵滿剌加之罪七月貢如常儀蓋是¶
歳使又兩至云二十一年貢至賜鈔幣如禮其後著令¶
三載一貢至成化間汀州士人謝文彬者以販鹽下海¶
<pb:KR2k0145_WYG_002-13b>¶
飄入暹羅因仕其國後充貢使至留都遇從子瓉于途¶
為織錦綺貿易事覺下吏竟遣歸然成化後大率六年¶
一貢矣嘉靖三十二年使至貢白象及方物途中白象¶
已斃遺象牙一枝使者以珠寶飾之置金盤内并貯白¶
象尾毛為信(廣志曰象牙一枝長八寸首尾廂金起花/牙首大五寸七分鑲石榴子十顆中鑲珍)¶
(珠十顆寶石四顆尾大/二寸鑲金剛鑚一顆)上嘉其意而禮遣之隆慶初年¶
東蠻牛(俗名/放沙)求婚暹羅暹羅拒之峻東蠻牛恚甚統沙¶
外兵圍暹羅破之王自經死虜其世子及中朝所賜印¶
<pb:KR2k0145_WYG_002-14a>¶
以歸次子攝國奉表請印曰暹羅部領數十國非天朝¶
印不得調兵上命給予(時鄭汝璧為禮部郎白内閣不/知印文云何閣臣曰第鑄暹羅)¶
(國王印予之可耳鄭曰國初受封未必即稱王且篆文/尺寸或有未合於彼不便彼所存公移舊印文固在也)¶
(宜檄粤東撫臣徃取循以給之内閣曰然嗣取印文至/則都統使印也遍考諸書國王印是永樂所賜而耳目)¶
(刺謬若此豈先朝佯為駕御之術耶抑邇來在/事者因更給而故殺其權耶存之以俟知者)暹羅既¶
敗其後頗為東蠻牛所制嗣王整兵經武志在復讐萬¶
厯間東蠻牛復來寇嗣王引兵迎擊之殺其子東蠻牛¶
宵遁不敢復窺暹羅暹羅新雄海外遂移軍攻真蠟真¶
<pb:KR2k0145_WYG_002-14b>¶
蠟降從此年年用兵遂霸諸國矣比倭寇朝鮮部議遣¶
材官諭諸屬國率夷兵攻夷暹羅願領所部前驅自効¶
經畧都御史宋應昌以聞㑹倭酋死遯去不果行焉其¶
土下濕氣候嵐熱不齊民悉樓居樓密聨㯽榔片藤繫¶
之甚固藉以藤席竹簟寢處其間王宫髙九丈餘以黄¶
金為飾雕縷八卦備極𢎞麗(隋書赤土傳王居有門三/重每門圖畫飛仙菩薩之)¶
(狀懸金花鈴旄王宫諸屋悉是重閣北户北面而坐坐/三重之榻王榻後作一木龕以金銀五香木雜鈿之龕)¶
(後懸一金光燄夾榻又樹二金鏡前並陳金甕金鑪當/前置金伏牛前樹一寳蓋左右皆有寳扇然則今之暹)¶
<pb:KR2k0145_WYG_002-15a>¶
(羅猶畧祖/其華靡也)諸酋見王禮制甚肅望門自拜膝行乃前王¶
與國人白布纒首被服長衫腰束嵌絲&KR0868;王獨加以錦¶
綺跨象或乗肩輿尚釋教國人效之(赤土傳曰/其俗敬佛)百金之¶
産便以其半施佛婦人多智丈夫事無大小悉歸與婦¶
計之聽其裁決婦見華人慕悦之置酒款接留宿酣狎¶
以為常夫不能禁也(吾學編曰男陽嵌珠玉貴/者範金盛珠行鏗然有聲)婚則羣¶
僧迎壻至女家僧取女紅帖男額以為吉祥喪禮以水¶
銀灌之葬于髙埠蓋塔其上貧家鳥葬耳以礬製紙施¶
<pb:KR2k0145_WYG_002-15b>¶
煙粉為白黒田平而沃稼穡豐熟其俗勁悍善水戰(星/槎)¶
(勝覽曰削㯽榔木為標鎗/水牛皮為牌藥鏃等器)大將多用聖銕裹身刀矢不¶
能入聖銕者人腦骨也(方言謂天為普頼地為佃因日/為脈月為晩官制凡九等一曰)¶
(握啞徃二曰握歩剌三曰握□四曰握悶六曰握文七/曰握板八曰握郎九曰握救坤文則使臣在舘教習譯)¶
(字生/者)¶
　　形勝名蹟(其國有款細灣細辭滑沾奔諸/府皮細禄倒腦細可刺諸司)¶
大帽山(在王/宫後)筆架山(三峯接連/如筆架狀)黎頭山　竹嶼　椰樹¶
灣　黄河水(水自五月一派從海中來漸而漲田其地/四月插苗苗隨水漲而發水漸髙苗亦漸)¶
<pb:KR2k0145_WYG_002-16a>¶
(長遂至六七尺漲以九月始退退則稻熟可/收田得水而肥其米純白鄰壤多取給焉)三寶港(是/港)¶
(無鱷/魚)金城(在王/宫)金塔(在殿内其中金佛無數/高七八尺小一二尺)三關(其一/為程)¶
(盡所轄其二為本夷所轄/其三為佛郎機日本所轄)錫門(華人出入必經之處鄭/和為建卓楔扁曰天竺)¶
(國/)禮拜寺(永樂間鄭和所建寺/甚宏麗佛髙與屋齊)三寶廟(在第二關祀/太監鄭和)西¶
塔(其塔無合尖聞夷人初建塔功成/鄭和令削去之後屢緝不能就)¶
　　物産¶
珠(徐𠂻南方狀曰採珠用五牲祈禱若祠祭有失則風/攪海水或有大魚在蚌左右海賈云中秋有月是歳)¶
(多/珠)珊瑚(圖經曰生海底作枝柯狀明潤如紅玉海中經/曰取珊瑚先作鐵網沉水底珊瑚貫中而生嵗)¶
<pb:KR2k0145_WYG_002-16b>¶
(高三二尺絞綱出之皆摧折在網中故難得完好者今/一統志云以絲繩繫五爪鐵猫兒用黑鉛為墜擲海中)¶
(取之亦其遺法/也本朝充貢)琥珀(博物志曰松脂淪地中千年/化為茯苓又千年化為琥珀)猫睛¶
石(寶貨辨疑曰猫睛出南番酒/色濶如指面大者愈大愈好)寶石(華夷考曰錫蘭髙/山參天頂産青美)¶
(藍石黄雅鶻石青紅寶石毎遇大雨/衝流沙中拾取之暹羅本朝充貢)金剛鑚(抱朴子曰/金鋼生水)¶
(底石上如鐘乳狀體如紫石英没水取之鐵擊不能傷/華夷考曰金剛砂出深山高頂人不可到乃鷹隼打食)¶
(郤於野地上鷹糞中獲得/以其能鑚定器名金剛鑚)犀角(本朝/充貢)象牙(本朝/充貢)翠羽(本/朝)¶
(充/貢)玳瑁　龜筒(嶺表錄異曰人立背上可附而行取殻/以生得全者為貴初用木換出其肉楚)¶
(毒鳴吼如牛古人謂生龜脫筒指此工人以其/甲通明黄色者煮拍陷瑇瑁為器謂之龜筒)花錫(爾/雅)¶
<pb:KR2k0145_WYG_002-17a>¶
(錫謂/之靷)鉛(地鏡圖曰草青/莖赤秀下有鉛)羅斛香(一統志曰味極清逺/亞於沉香本朝充貢)檀¶
香(葉廷珪香譜曰皮實色黄者為黄檀皮潔色白者為/白檀皮腐色紫者為紫檀並堅重清香白檀尤良)¶
乳香(佛書謂之天澤香言其/潤澤也又謂之伽羅香)降香(本朝充貢俗呼舶/上來者為番降)片¶
腦(華夷考曰産暹羅諸國髙二三丈皮理如沙栁腦則/其皮間凝液也島夷以鋸付□就谷中尺斷而出剝)¶
(採之有大如指厚如二青錢者香味清烈瑩潔可愛謂/之梅花片鬻至中國擅翔價焉復有數種其次耳本朝)¶
(充/貢)薔薇水(華夷考名&KR1616;醿露曰海國所産天氣淒寒零/露凝結著他草木乃氷澌木稼殊無香韻惟)¶
(&KR1616;醿花上瓊瑶晶瑩芬芳襲人若甘露焉夷女以澤/體髮膩香經月不滅暹羅尤特愛重競買畧不論直)兠¶
羅綿(瞿睿夫曰兠羅/綿刀矢不能入)明角　烏角　蠟(見星槎/勝覽)阿魏(酉/陽)¶
<pb:KR2k0145_WYG_002-17b>¶
(雜爼曰樹長八九尺皮色青黄斷其枝汁出如飴名阿/魏海上耳談謂傳之暹羅商云樹如棘叢生刺若蝟毛)¶
(春初麞麂孶逐狂奔著樹輒死地産大蟻壅泥沙啜之/成封垤夷人乃以竹筒作篦射壅中筒溜成藥彼中食)¶
(料以此爛物如鮑肆忘臭按唐本/註曰性極臭而能止臭亦竒物也)獺皮　蘇木(吾學編/曰暹羅)¶
(蘇木賤如薪色/絶勝本朝充貢)夷瓶(以夷泥為之俗名干柸/夏月貯水可以不敗)大風子(本/草)¶
(釋名曰能治/大風疾故名)紫梗(本草名紫鉚蘇恭曰紫色如膠作赤/䴢皮及寶鈿用為假色亦以膠寶物)¶
(云蟻於樹藤皮中為之如/蜂造蜜吳錄所謂赤膠)没樂(圖經曰海南諸國有之/根株如橄欖葉青而密)¶
(歳乆者膏液流滴地下凝結成塊一統志曰樹高大如/松皮厚一二寸採時掘樹下為坎用斧伐其皮取脂)¶
　　交易¶
<pb:KR2k0145_WYG_002-18a>¶
中國徃與貿易既至王城以幣帛橙橘之類貢王然王¶
深居不得見其俗以海&KR1437;代錢是年不用&KR1437;則國必大¶
疫故相沿不改(&KR1437;即今螺巴星槎勝覽云/每一萬准中統鈔二十貫)貿易輸稅各¶
有故事國人禮華人甚摯倍于他夷真慕義之國也¶
論曰林邑夙通中華居然雄國暹羅自赤土攀隋亦便¶
有衣被震旦意明興内附洗沐雲油占城見苦交人則¶
屢詔銷其鋒暹羅躪蹂滿剌加則十行折其鋭蓋莫不¶
義畏而仁懐焉然占城從征而有二心於交暹羅當海¶
<pb:KR2k0145_WYG_002-18b>¶
内寧夷輒請遣子入學當屬國雲擾又請助戰擒倭夫¶
固二國之優劣也¶
　¶
　¶
　¶
　¶
　¶
　東西洋考卷二¶
