# -*- mode: mandoku-view; -*-
#+TITLE: 東西洋考
#+DATE: 2015-08-24 22:47:23.372291
#+PROPERTY: ID KR2k0145
#+PROPERTY: BASEEDITION WYG    
#+PROPERTY: JUAN 卷六
<pb:KR2k0145_WYG_006-1a>¶
欽定四庫全書¶
　東西洋考卷六¶
　　　　　　　　　　　　　明　張爕　撰¶
　外紀考¶
　　日本¶
日本古倭奴也漢光武時遣使入朝自稱大夫安帝時¶
始稱倭奴國靈帝光和中其國遞相攻伐女子卑彌呼¶
能以鬼道惑衆國人共立為王無夫有二男子給王飲¶
<pb:KR2k0145_WYG_006-1b>¶
食通傳言語(魏志曰有男弟佐治國自為王以來少有/見者以婢千人自侍惟男子一人給飲食)¶
(傳辭出入居處宫室/常有人持兵守衛)卑彌呼死更立男王國人不服乃¶
立宗女臺與為王自魏至隋朝聘不絶(隋書開皇中遣/使詣闕上令所)¶
(司訪其風俗使者言倭王以天為兄以日為弟天明出/聽政日出便停理務云委我弟文帝曰此大無義理訓)¶
(令改之人大業三年王遣朝貢使者曰聞海西菩薩天/子重興佛法故遣朝拜國書云日出處天子致書日没)¶
(處天子無恙帝覽不恱謂鴻臚卿曰蠻夷書有無禮者/勿復以聞明年遣裴世清使倭倭數百人設儀仗鳴鼔)¶
(角來迎後十日遣大禮哥多毗從二百餘騎郊勞王相/見大恱曰我聞大隋禮義之國故遣朝貢僻處海隅不)¶
(聞禮儀是以稽留境内不即相見今清道飾舘以待大/使冀閒維新之化清曰皇帝徳並二儀以王慕化故遣)¶
<pb:KR2k0145_WYG_006-2a>¶
(行人來此宣諭復/令使者隨清來貢)唐咸亨後稍習夏音惡倭名更號日¶
本武后時使臣真人粟田請從諸儒受經副使仲滿至¶
慕華不肯去自此文物日増矣(唐書曰真人冠進德冠/頂有華蘤四披紫袍帛)¶
(帶好學能屬文進止有容宴之麟徳殿開元初復朝請/從諸儒受經詔四門助教趙𤣥黙即鴻臚為師獻大幅)¶
(布為贄悉賞物貿書以歸其副仲滿慕華不去易姓名/曰朝衡歴左補闕儀王友多所該悉久乃還建中元年)¶
(使者興能善書其紙似繭而滭人莫識貞元末/使者朝其學子橘免勢願留肄業歴二十餘年)宋時屢¶
遣僧入貢方物(宋史曰僧奝然來朝太宗存撫甚厚賜/紫衣舘太平興國寺其國多中國圖籍)¶
(奝然之來復得孝經及越王孝經新義皆金鏤紅羅褾/水晶為軸奝然詣五臺令所過續食求印大藏經詔給)¶
<pb:KR2k0145_WYG_006-2b>¶
(之景徳元年僧寂照來朝不曉華言而繕寫甚妙問答/並以筆札詔號圓通大師賜紫方袍熙寧五年僧誠尋)¶
(至天台國清寺願留詔使赴闕神宗以其逺人有戒業/處之開寶寺盡賜同来僧紫方袍是後連貢方物而來)¶
(者皆僧也元豐初通事僧仲/回來賜號慕化懐徳大師)日本舟為風濤飄至者悉¶
厚給之(按宋史乾道三年風泊日本舟至明州衆不得/食行乞至臨安復百餘人詔日給錢米俟其國)¶
(舟至日遣歸十年日本七十三人復飄至秀州給常平/倉錢米賑之紹熈四年慶元六年嘉太二年復有倭人)¶
(風飄而至者詔並/給錢米遣歸國)元世祖使趙良弼招之不至嗣發水¶
犀十萬征之全師漂没(元史曰敗卒于閶脫歸言官軍/七月至平壺島移五龍山八月)¶
(一日風破舟諸將各自擇堅好舩乘之棄士卒山下衆/議推張百户為主帥聽其約束方伐木作舟日本人來)¶
<pb:KR2k0145_WYG_006-3a>¶
(戰盡死餘二三萬為其擄去盡殺蒙古漢人謂新附軍/為唐人不殺而奴之閶等是也乆之莫青吳萬五亦逃)¶
(還十萬之衆得/還者三人耳)終元世竟不通然亦不能為寇洪武二¶
年倭寇山東淮安明年再入轉掠閩浙上遣趙秩語其¶
王良懐爾能臣即來毋患苦吾邊不能善自為備良懐¶
言蒙古嘗使趙良弼好語餂我襲以兵今使者得毋良¶
弼後乎其亦將襲我也秩曰聖天子蕩平區夏四裔來¶
庭此非䝉古時也吾逺宣國家威徳耳豈狙汝耶良懐¶
氣沮乃遣僧奉表稱臣入貢上亦遣二僧徃諭然其為¶
<pb:KR2k0145_WYG_006-3b>¶
寇掠自如乃下令造海舟防倭徳慶侯廖永忠請備輕¶
舸以便追逐從之(憲章類編曰廖永忠上言陛下定四/海臻太平元人遺黨亦逺遁萬里獨)¶
(倭夷䑕伏海島時因風便以肆侵掠來如奔狼去若驚/鳥請令沿海添造快船巡徼倭來則大舩薄之快船逐)¶
(之彼欲為寇不可/得也上善其言)七年來貢無表文九年表貢語謾詔¶
詰責之十三年再貢皆無表以其征夷將軍源義滿所¶
奉丞相書來書倨甚命錮其使明年復貢命禮臣為檄¶
數而卻之已復納兵貢艘中助逆臣胡惟庸惟庸敗事¶
發上乃著祖訓示後世絶不與通而令信國公湯和江¶
<pb:KR2k0145_WYG_006-4a>¶
夏侯周徳興分行海上視要害地築城設衛所兵戌之¶
犬羊盤錯矣(吾學編曰信國公和致仕居鳳陽召至京/諭曰日本小夷屢擾東海上卿雖老强為)¶
(朕行視要地築城防賊信國築登萊至浙沿海五十九/城二十年置浙東西防倭衛所是年遣江夏侯周徳興)¶
(築福建海/上十六城)永樂元年王源道義遣使入貢賜冠服文綺¶
給金印道義稍捕獲諸島寇來獻賜賚甚豐封其鎮山¶
賜勘合百道與期期十年一貢八年道義死子源義持¶
立遣使册封頃之我兵獻海上俘其首皆倭人羣臣請¶
誅之上釋歸下璽書義持爾父畏天事大職貢不愆先¶
<pb:KR2k0145_WYG_006-4b>¶
烈之不圖而輕犯上國罪在必討朕所隠忍者未忘爾¶
父之恭耳爾熟計之義持奉表謝罪未㡬復寇遼左都¶
督劉榮大破之(吾學編曰都督劉榮總兵守遼東繕海/上堠堡伏兵伺倭十七年倭入王家山)¶
(島傳烽㳫至榮率精兵疾馳望海堝賊數千人直抵馬/雄島榮發伏出戰遣竒兵詣山下斷其歸路賊奔入櫻)¶
(桃闈榮合兵攻之斬首七百/四十二生捕八百五十七)是時方招來諸島夷貢使¶
絡繹倭乗為欺詐瀕海復騷頼是捷始戢論功封榮廣¶
寧伯宣徳七年命中使徃諭自後遞貢遞掠羈縻而已¶
倭益縱無忌至焚官庾墟民舍縛嬰兒竿上沃以沸湯¶
<pb:KR2k0145_WYG_006-5a>¶
卜孕婦男女剖視賭酒為樂慘毒不忍言成化時廷臣¶
議郤貢竟從中格正徳四年王源義澄遣宋素卿來貢¶
素卿者鄞人朱縞也入倭有寵于王易姓名充使守臣¶
白發之禮臣恐失外夷心置不問賜飛魚服遣歸嘉靖¶
二年再奉使至是時國王源義植孱不能御其酋諸酋¶
争貢以邀互市及賞賚右京兆大夫髙貢使宋素卿來¶
左京兆大夫内藝興遣宗設兼道先素卿至俱留寧波¶
故事夷使以先後至為序市舶中官頼恩墨素卿賄先¶
<pb:KR2k0145_WYG_006-5b>¶
素卿宗設大忿攻素卿遂躙諸旁縣奪舟去御史以聞¶
下素卿獄論死因罷市舶絶貢者十七年至十八年王¶
源義晴復貢乞易勘合不許仍申約貢必如期舟以三¶
為率每舟不得過百人不者郤勿受夷性婪鯁約如故¶
内地奸豪徃徃與為市不償直夷索逋急則哃喝官府¶
逐寇兵出則隂泄之倭速其去且樹徳也如是久之倭¶
大恨言我挾王貲來不得直何以還報因盤據島中海¶
上亡命無頼之徒交搆為亂東南之禍大作于時特設¶
<pb:KR2k0145_WYG_006-6a>¶
閩越中丞臺彈治之撫臣朱紈日夜飭兵甲嚴糾察上¶
章暴勢豪交通罪(紈疏曰去外夷之盜易去中國之盜/難去中國之盜易去中國衣冠之盜)¶
(難/)紈竟為豪所中自殺賊益獗三十一年殘浙東明年¶
犯太倉破上海崇徳嘉善諸邑時王忬為中丞拮据粗¶
有成緒旋移大同去李天寵代之盧鏜湯克寛俞大猷¶
為將倭四出流剽諸道與戰俱不利三十三年張經為¶
總督經前督兩粤有威恵調粤兵禦倭兵未集而工部¶
侍郎趙文華以禱海至文華素夤緣相嵩貴華頥指經¶
<pb:KR2k0145_WYG_006-6b>¶
經自以大臣位其上不肯下文華遂劾經養寇并及天¶
寵詔逮訊時經已與賊大戰王江涇破走之斬首二千¶
人進攻陸涇壩賊又敗之倭大創經上疏自理不聼竟¶
論死西市以周珫代經胡宗憲代天寵珫未㡬去以楊¶
宜代屬文華督察其師倭來益衆文華戰于陶宅敗績¶
遂還朝賊别部自日照登掠贑榆自上虞登掠髙埠皆¶
不滿百人官軍莫能禦轉掠浙西南直破南陵溧水横¶
行數千里殺傷蔽野至蘇州始為叅政任環所敗大猷¶
<pb:KR2k0145_WYG_006-7a>¶
等逐賊海上斬獲頗多而閩廣倭大至三十五年十月¶
有倭由漳浦登岸所過焚掠無計漳自此歳歳苦倭(漳/志)¶
(曰三十六年海寇許老謝䇿等突至月港擄殺千餘家/是冬倭泊浯嶼徃來漳潮間流毒甚慘三十七年夏寇)¶
(月港焚燒人家奪舟去是冬海寇誘倭三千餘復泊浯/嶼三十八年正月散處行劫二月倭數千自潮來延劫)¶
(海濵長泰南/靖平和諸處)楊宜既罷去宗憲代之以阮鶚代宗憲文¶
華復出督師時浙賊惟陳東最疆徐海後至與東合勢¶
雄甚當事意在議撫而鶚主剿賊進圍桐鄉鶚固守不¶
能拔乃解去(葉福唐阮中丞傳曰賊衆奔桐鄉公先馳/入城與知縣金燕死守自倚㦸女牆上更)¶
<pb:KR2k0145_WYG_006-7b>¶
(四十餘日乞援於胡竟不應賊悉力仰攻不能入持胡/公牘請犒曰吾與胡成矣公怒伏神銃射之穿其股賊)¶
(乃/退)宗憲欲搆二賊遣人至海所若為好語者東疑之則¶
厚賂海使執東自贖海許諾乃計擒東以獻而自率其¶
衆别營梁莊鶚遣官兵盡殱東巢進攻海于梁莊海死¶
兩浙暫平(李文定曰海奔據沈莊憑險設守諸道兵觀/望不敢進公躬率重兵赴之别選壯士夜潜)¶
(渡濠薄賊栅焚之海重/甲突圍創斃之賊遂滅)其明年誅王直直徽人也嘯逋¶
海上有盜道能號召諸夷治艨艟巢五島中奸商王滶¶
等共集衆與相署置倭來皆直等為導宗憲欲招之乃¶
<pb:KR2k0145_WYG_006-8a>¶
迎其母妻至杭供具犒慰甚厚先是鄞諸生蔣洲者上¶
書督府言能說直使禁戢諸夷宗憲遣洲行以陳可願¶
副之直為言日本方亂誠令我軰得自歸無難倭矣遣¶
養子毛臣同可願還白直語而傳送洲至豐後島島主¶
留洲稍為傳諭諸島居二歳乃遣僧徳陽隨洲來貢直¶
亦許俱至宗憲遣毛臣還報直所以遊說百端至是直¶
乃來御史王本固疏言不宜招直直至覺有異乃先遣¶
滶入見曰吾等奉招而來謂宜信使逺迎宴犒交至也¶
<pb:KR2k0145_WYG_006-8b>¶
今行李不通而兵陳儼然公毋誑我乎宗憲曰國法宜¶
爾毋我虞也與約誓堅苦直終不信曰果爾可遣滶歸¶
宗憲立遣之復以指揮夏正為質直乃使毛臣王滶守¶
舟而身入見頓首言死罪且陳與洲戮力狀宗憲慰藉¶
甚至令居獄中俟命疏聞有詔誅直始宗憲本無意殺¶
直以本固争之强宗憲不敢為請直死王滶毛臣殺夏¶
正率餘衆據舟山征之踰年乃解三十八年倭寇江北¶
巡撫李遂討平之(李遂至如臯與賊遇白蒲諸將請擊/之遂曰戰貴得地賊方銳而我軍未)¶
<pb:KR2k0145_WYG_006-9a>¶
(嘗見大敵即小挫難復矣約勒軍中毋得言戰賊益進/䇿曰賊分道入過如臯必且合合則道有三自泰州逼)¶
(天長鳯泗即皇陵驚最要自黄橋逼𤓰儀摇南都而梗/漕次之若從富安而東海濵荒凉擄掠無所得至廟灣)¶
(絶矣乃吾得地時也於是部諸將防遏令毋得過天長/𤓰儀而分兵綴賊後賊果走廟灣遂欲以䇿困之通政)¶
(唐順之以視師至促戰死傷甚衆順之度不能克釋去/遂益合兵攻圍賊因甚欲遁副使劉景韶督兵焚其舟)¶
(賊救舟我兵水陸攻之/賊大潰江北倭悉平)其寇閩最劇者曰張璉璉饒人¶
也三十九年夏由潮襲漳郡無寧土(漳志曰張璉僣偽/號襲陷雲霄城屯)¶
(住十餘日方去是時平和詔安龍巖南/靖俱被倭饒殺掠草寇乘風所在為亂)璉又攻破寧徳¶
福清永福諸邑宗憲檄叅將戚繼光徃援時賊據横嶼¶
<pb:KR2k0145_WYG_006-9b>¶
阻水為營官軍踰年莫敢進繼光所部用命至則令軍¶
中人持束草填河力戰大破之歸乗勝剿福清牛田倭¶
又破之繼光每至郡邑從當事酣飲父老請師期繼光¶
曰吾兵疲且休矣緩圖之賊偵者歸告不為備酒罷輙¶
督兵行數十里黎明破其巢郡邑人尚未知兵出也繼¶
光歸賊復肆四十年寇漳州陷鎮海南靖而月港人自¶
稱二十四將雄據海上久之(先是張維等二十四人造/船通倭官府莫能禁戊午)¶
(冬遣兵剿捕維等率衆拒敵由是益横據堡為巢官府/為倭饒亂故用以賊攻賊之計遣金幣招致洪廸珍攻)¶
<pb:KR2k0145_WYG_006-10a>¶
(倭倭衆由詔安漳浦取道漸山進擊八九都接戰草坂/城外倭敗走而廸珍等益横張維復叛巡海道周賢宣)¶
(檄鄧士元討擒之自此地/方告寧而設縣之議起矣)四十二年賊陷興化復命繼¶
光徃時賊方巢平海繼光督軍薄戰因風縱火賊糜巢¶
中無脫者因捕餘寇於連江仙遊追至漳浦大破之明¶
年討吳平林道乾于詔安滅之當是時㣲繼光㡬無閩¶
(時廣中倭亦為總兵劉/克寛所敗斬獲無算)自東南中倭以來十餘年間中¶
外騷擾財力俱匱蒼黔之屠膾已極倭亦大傷至盡島¶
不還隆慶時海上逋寇曽一本等復勾引入犯我亦嚴¶
<pb:KR2k0145_WYG_006-10b>¶
為備旋至旋撲非如嘉靖之季矣倭自平清盛秉政一¶
門並據要路為淫暴於國萬厯十四年平信長為關白¶
其義子平秀吉者先是母為人婢得娠欲勿舉念有異¶
徵育之秀吉幼㣲賤販魚為業醉卧樹下信長出獵吉¶
驚起衝突將殺之見其鋒頴異常因留養馬名木下人¶
嗣從征伐有功為大將已而信長為明智所殺秀吉與¶
行長誅明智廢信長子自立為關白倭奴既盛散入諸¶
國間萬歴初使臣封琉球聞中山王徃徃為倭所苦至¶
<pb:KR2k0145_WYG_006-11a>¶
十八年阻中山王勿通貢閩撫以聞朝議置而不問¶
二十年正月秀吉帥行長清正等入犯朝鮮朝鮮承平¶
久武備盡弛王李昭聞變恇怯遂陷三道太妃及世子¶
為倭所執昭北走義州絡繹告急遣祖承訓徃援全師¶
皆沒上震怒以宋應昌為經畧率大將軍李如松督諸¶
將東征渡鴨緑江戰平壤大破之倭奴宵遁我師追討¶
遇伏發戰碧蹄館師遂少挫自是連戰不利大司馬石¶
星度内閣有厭兵意力主和議以布衣沈惟敬徃遊說¶
<pb:KR2k0145_WYG_006-11b>¶
焉倭遣小西飛來議貢(顧養謙孫鑛相繼為/總督俱掣肘不得展)中朝力陳¶
其偽章滿公車大司馬持之堅上為下御史曹學程于¶
獄至論死於是中外莫敢言乃遣臨淮勲衛李宗城及¶
沈惟敬持冊封秀吉為日本國王使至秀吉不受封宗¶
城遯還朝鮮陪臣李元翼知關白無意罷兵議乗釜山¶
漸弛作攻復之計為惟敬所阻久之倭益肆羽檄旁午¶
和議訖不成上始暴大司馬石星誤國狀下獄論死二十¶
五年邢玠為經畧楊鎬為經理鎬誓師躬自督戰屢破¶
<pb:KR2k0145_WYG_006-12a>¶
清正圍秀吉秀吉糧盡請和鎬曰受降不受和也倭窘¶
甚會大雨雪我師沾濕不得駐倭突圍出戰我師敗歸¶
鎬坐奪職萬世徳為經理無何秀吉死倭人反首拔舎¶
而還世徳追破之斬獲甚夥朝鮮以寧當朝鮮鼎沸時¶
倭聲言入閩閩撫張皇乆之事定而後解嚴然殘倭流¶
刼者時時竊發海外掠我賈舶春秋防汛遺刁斗憂而¶
富人射利之徒又詭給别引挾重貨走倭覬其厚直且¶
隂輸中國情形亂未歇也三十九年上諭廷臣議嚴越¶
<pb:KR2k0145_WYG_006-12b>¶
販之條犯者殺無赦奸計稍戢而倭已將他部攻破琉¶
球虜中山王以去中山王入倭之二年得還國上章補¶
貢自陳包茅不入之罪廷議以中山王既降倭恐藉貢¶
使為倭偵探謝遣之四十三年琉球使者重來泊閩海¶
上閩當事驅之使歸嚴内防也四十四年夏倭將有事¶
東番漂渡閩越間在處為蠆螫閩遣材官董伯起偵之¶
徑擁之去其明年倭酋村山等安命小舟送伯起來歸¶
并獻方物上章求市當事以章表不中式拒不納厚犒¶
<pb:KR2k0145_WYG_006-13a>¶
之遣還然比年以來無日不中倭秋襲料羅冬陷大金¶
春屯彭湖大抵遭風飄摇登㟁取水元非入犯顧當者¶
無不摧殘官軍不能制聽其揮斥旋復解維他徃至夏¶
五月有倭舟為風濤擊碎流泊東湧中丞臺命將以計¶
擒之旋以捷聞閩自戒倭後請増置遊擊將軍一人領¶
舟師備倭戎容亦稍振云夫倭在東海中分五畿七道¶
三島又附庸國百餘最稱魁然然唐宋之世酷慕華風¶
為不侵不叛之外國雍容文雅宋時滕木吉來朝上令¶
<pb:KR2k0145_WYG_006-13b>¶
挽射矢不能逺詰其故云國中不習戰也(宋史曰海賈/周世昌遭風)¶
(至日本七年得還與其國人滕木吉至上召見之以國/人唱和詩來上詞甚雕刻膚淺令滕木吉以所持木弓)¶
(矢射不能逺曰/國不習戰鬬)至元而黠至我國家而遂稱天驕之雄¶
蓋造物者突開東南㡬番殺氣而華人導之禍遂烈耳¶
詎云喜盜輕生好殺天性然哉倭地北跨朝鮮南盡閩¶
浙其徃朝鮮也自對馬島開洋信宿至閩浙順風旬月¶
至其主居山城故稱山城君山城之南為和泉又南為¶
沙界沙界之東南為紀伊紀伊之西為伊勢山城之西¶
<pb:KR2k0145_WYG_006-14a>¶
為丹渡左為攝津左之西為攝摩右為但馬右之西為¶
因幡丹渡西為美作左為備前左之西為備中右為因¶
幡右之西為伯耆美作之西為安藝出雲之西為石見¶
安藝石見之西為山口答國即古之周防州也山口之¶
西為長門關渡在焉渡此而西為豐前其南為豐後又¶
其南為日向豐前之西北為筑前西南為後筑後筑之¶
南為大隅大隅之西為薩摩豐後東南懸海為土佐為¶
伊豫為阿波阿波相近懸海為炎路土佐豐後之間為¶
<pb:KR2k0145_WYG_006-14b>¶
佐加關薩摩之北為肥後又其北為肥前肥前西懸海¶
為平户平户之西為五島北為多藝為伊岐極北則對¶
馬島諸島皆有酋長山城君弱空名耳倭不禀其號令¶
内相攻彊則屬役而豐後最大其入貢必由博多歴五¶
島而行回則徑趨長門每歳清明後至五月重陽後至¶
十月常多東北風利入寇故防海者以三四五月為大¶
汛九十月為小汛其入寇多薩摩肥後長門三州人次¶
則大隅筑前筑後博多日向豐前後和泉諸島耳男子¶
<pb:KR2k0145_WYG_006-15a>¶
魁頭削髮黥面文身婦人被髮屈紒足皆徒跣亦間用¶
屨勇而戅不甚别生死每戰輙赤體提三尺刀舞而前¶
無敢捍者邇又為蝴蝶陣勢且益熾夫中原百貨所萃¶
彼國之所必須嚴絶百端既不勝内熱㣲開一線又多¶
憂外潰則衣袽之不可以已也亦乆矣(隋書曰内官有/十二等一曰大)¶
(徳次小徳次大仁次小仁次大義次小義次大禮次小/禮次大智次小智次大信次小信員無定數有軍尼一)¶
(百二十人猶中國牧宰八十户置一伊尼翼如今里長/也十伊尼翼屬一軍尼其服飾男子衣裠襦其袖㣲小)¶
(履如屨形漆其上繫之於脚人庶多跣不得用金銀飾/故時衣横幅結束相連而無縫頭亦無冠但垂髮兩耳)¶
<pb:KR2k0145_WYG_006-15b>¶
(上至隋其王始制冠以錦綵為之金銀鏤花為飾婦人/束髮於後亦衣裠襦裳皆有襈&KR1490;竹為梳編草為薦雜)¶
(皮為表縁以文皮有弓矢刀矟弩䂎斧漆皮為甲骨為/矢鏑雖有兵無征戰朝㑹陳設儀仗奏其國樂户可十)¶
(萬其俗殺人强盜及姦皆死盜者計贓酬物無財者没/身為奴餘輕重或流或杖每訊獄不承引者以木壓膝)¶
(或張强弓以弦鋸其項或置小石沸湯中令競者探之/云理曲即手爛或置蛇甕中令取之云曲者即螫手矣)¶
(人頗恬静罕争訟少盜賊樂有五絃琴笛男女多黥臂/㸃面文身投水捕魚無文字唯刻木結繩敬佛法於百)¶
(濟求得佛經始有文字知卜筮尤信巫覡每正月一日/必射戯飲酒好棊博握槊摴蒱之戯氣候温暖草木冬)¶
(青俗無盤爼藉以槲葉食用手餔之性質直有雅風女/多男少婚嫁不取同姓男女相恱者即為婚婦入夫家)¶
(必先跨犬乃與夫相見婦人不婬妬死者斂以棺槨親/賔就屍歌舞妻子兄弟以白布製服貴人三年殯於外)¶
<pb:KR2k0145_WYG_006-16a>¶
(庶人卜日而瘞及葬置屍船上陸地牽之或以小轝多/唐書曰王以金玉文布為衣左右佩銀蘤長八寸以)¶
(少明貴賤國宋史曰奝然善𨽻書不通華言問其風土/以書對云  中有五經書及佛經白居易集七十卷並)¶
(得自中國土冝五穀而少麥樂有國中髙麗二部四時/寒暑大類中國東境接海島夷人所居身面皆有毛國)¶
(王以王為姓傳襲至今王六十四世文武察吏皆世官/其年代紀所記云初主號天御中主次曰天村雲尊其)¶
(後皆以尊為號次天八重雲尊次天彌聞尊次天忍勝/尊次瞻波尊次萬魂尊次利利魂尊次國狹槌尊次角)¶
(龔魂尊次汲津丹尊次面垂見尊次國常立尊次天鑑/尊次天萬尊次沫名杵尊次伊奘諾尊次素戔烏尊次)¶
(天照大神尊次正哉吾勝速日天押穂耳尊次天彦尊/次炎尊次彦㶑尊凡二十三世並都於筑紫日向宫彦)¶
(㶑第四子號神武天皇自筑紫宫入居大和州橿原宫/即位元年甲寅當周僖王時也次綏靖天皇次安寧天)¶
<pb:KR2k0145_WYG_006-16b>¶
(皇次懿徳天皇次孝昭天皇次孝天皇次孝靈天皇次/孝元天皇次開化天皇次崇神天皇次垂仁天皇次景)¶
(行天皇次成務天皇次仲哀天皇國人言今為鎮國香/椎大神次神功天皇開化天皇之曽孫女又謂之息長)¶
(足姬天皇國人言今為太柰良姬大神次應神天皇甲/辰歳始於百濟得中國文字今號八蕃菩薩有大臣號)¶
(紀武内年三百七歳次仁徳天皇次履中天皇次反正/天皇次允恭天皇次安康天皇次雄畧天皇次清寧天)¶
(皇次顯宗天皇次仁賢天皇次武烈天皇次繼體天皇/次安開天皇次宣化天皇次天國排開廣庭天皇亦名)¶
(欽明天皇即位十一年壬申嵗始傳佛法於百濟當此/土梁承聖元年次敏逹天皇次用明天皇有子曰聖徳)¶
(太子年三嵗聞十人語同時解之七嵗悟佛法于菩提/寺講聖鬘經天雨曼陀羅華當此土隋開皇中遣使泛)¶
(海至中國求法華經次崇峻天皇次推古天皇欽明天/皇之女也次舒明天皇次皇極天皇次孝徳天皇白雉)¶
<pb:KR2k0145_WYG_006-17a>¶
(四年律師道照求法至中國從三藏僧𤣥奘受經律論/當此土唐永徽四年也次天豐財重日足姬天皇令僧)¶
(智通等入唐求大乗法相教當顯慶三年次天智天皇/次天武天皇次持總天皇次文武天皇大寶三年當長)¶
(安元年遣栗田真人入唐求書籍律師道慈求經次門/閉天皇次皈依天皇次聖武天皇寶龜二年遣僧正𤣥)¶
(昉入朝當開元四年次孝明天皇聖武天皇之女也天/平勝寶四年當天寶中遣使及僧入唐求内外經教及)¶
(傳戒次天炊天皇次髙野姬天皇聖武天皇之女也次/白璧天皇二十四年遣二僧靈仙行賀入唐禮五臺山)¶
(學佛法次桓武天皇遣騰元葛野與空海大師及延歴/寺僧澄入唐詣天台山傳智者止觀義當元和元年也)¶
(次諾樂天皇次嵯峨天皇次淳和天皇次仁明天皇當/開成㑹昌中遣僧入唐禮五臺次文徳天皇當大中年)¶
(間次清和天皇次陽成天皇次光孝天皇遣僧宗睿入/唐傳敎當光啓元年也次仁和天皇當此土梁龍徳中)¶
<pb:KR2k0145_WYG_006-17b>¶
(遣僧寛建等入朝次醍醐天皇次天慶天皇次封上天/皇當此土周廣順年也次泠泉天皇今為太上天皇次)¶
(守平天皇即今王也凡六十四世畿内有山城大和河/内和泉攝津凡五州共統五十三郡東海道有伊賀伊)¶
(勢志摩尾張參河逺江駿河伊豆甲斐相模武藏安房/上總常陸凡十四州共統一百一十六郡東山道有通)¶
(江美濃飛驒信濃上野下野陸奥出羽凡八州共統一/百二十二郡北六道有狹越前加賀能登越中越後佐)¶
(渡凡七州共統三十郡山隂道有丹波丹彼狙馬因幡/伯耆出雲石見隠伎凡八州共統五十二郡小陽道有)¶
(播麽美竹備前備中備後安藝周防長門凡八州共統/六十九郡南海道有伊紀淡路河波讃耆伊豫土佐凡)¶
(六州共統四十八郡西海道有竺前竺後豐前豐後肥/前肥後日向大隅薩摩凡九州共統九十三郡又有臺)¶
(伎對馬多褹凢三島各統二郡是謂五畿七道三島凢/三千七百七十二都四百一十四驛八十八萬三千三)¶
<pb:KR2k0145_WYG_006-18a>¶
(百二十九課丁課丁之外不可詳見有續文獻通考曰/飲食常用磁器漆器尊敬處用土器  筯匙男披髪而)¶
(束之人佩短刀婦人㧞其眉黛其額髪垂背而續之以/髢長曳地男女冶容者黑其齒㑹時蹲坐為禮道遇尊)¶
(長脫鞋/履而過)¶
　　形勝名蹟¶
夀安鎮國山(國之鎮山永樂初御/製文賜之立碑其地)邪摩堆(是倭王都處/即魏志所謂)¶
(邪馬/臺)阿蘇山(隋書曰石無故起火接/天俗以為異因行禱祭)東奥州(産黄/金處)五龍¶
山(元師至平户島移五龍山/舟破棄士卒十餘萬處)平户島(元史曰太宰府西/有平户島可屯軍)¶
(船/)一岐島(元史曰風水不便再/議定㑹於一岐島)八角島(日本盡殺䝉/古髙麗處)聚¶
<pb:KR2k0145_WYG_006-18b>¶
快樂院(續文獻通考曰其城蓋築四座名聚快樂院内/蓋大樓樓閣九層粧黄金下睡房百餘間東西)¶
(㳺卧令人不/知以防隂害)相板關　赤門關(續文獻通考曰東號□/板西號赤門二關各有)¶
(船數/千隻)千丈溪(續文獻通考曰二月/至千丈溪㸃齊選兵)¶
　　物産¶
金　銀(僧奝然曰東奥州産黄金/西别島出白銀以為貢賦)如意珠(隋書曰色青/大如雞卵夜)¶
(則有光曰/魚眼精也)青玉(見南/史)瑪瑙(華夷考曰出日本生土石間/種有三般紅黒而白紋如纒)¶
(絲者咸妙砑木/不見熱者纔真)琥珀(宋時/充貢)水晶(宋時貢有青/紅白三色)水銀(廣雅/謂之)¶
(澒本草謂/之靈液)螺鈿(宋時/貢)石硫黄(宋時/貢)銅(見一/統志)鐡(見一/統志)錦(魏/志)¶
<pb:KR2k0145_WYG_006-19a>¶
(曰貢異文雜/錦二十匹)細絹(宋史曰産絲蠶多/織絹薄緻可愛)花布(景初二年獻/斑布宋時獻)¶
(白細/布)刀(倭刀甚利中國人多鬻之其精者/能卷之使圓蓋百鍊而繞指也)屏風(宋時貢/畫屏風)¶
(今亦有入中國者畫/金隠起如打成帖著)扇(兩山墨談曰中國宋前惟用團/扇元初東南使者持聚頭扇人)¶
(皆譏笑之我朝永樂初始有持者及倭充貢/遍賜羣臣内府又倣其制天下遂通用之)硯(見一/統志)漆¶
(一統志曰以漆製器甚工緻兩山墨談曰泥金畫漆/之法古亦無有宣徳時遣漆工至倭國傳其法以歸)椒¶
(魏志曰有橘椒襲/荷可和以為滋味)犀　象(宋史曰/多犀象)黒雉(見南/史)山䑕(南史/曰有)¶
(獸如牛名山䑕又有大蛇吞此獸蛇皮堅不可/斫上有孔乍間乍閉時或有光射中蛇則死矣)¶
　　交易¶
<pb:KR2k0145_WYG_006-19b>¶
自市舶罷而倭不能來射利之徒率多潜徃倭輙厚結¶
之欲以誘我乃舶主之黠者至冠進賢衣綺繡詭稱閩¶
撫材官與重申互市之約彼雖在疑信亦厚遣之以庶¶
㡬幸而售耳其意乃滋不可測矣(宋史曰交易用銅/錢文曰乾元大寶)¶
　　紅毛番¶
紅毛番自稱和蘭國與佛郎機鄰壤自古不通中華其¶
人深目長鼻毛髮皆赤故呼紅毛番云(顔師古曰西域/諸戎其形最異)¶
(今胡人青眼赤鬚狀/類彌猴者其種也)一名米粟果佛郎機據吕宋而市¶
<pb:KR2k0145_WYG_006-20a>¶
香山和蘭心慕之因駕巨艦横行𤓰哇大泥之間築土¶
庫為屯聚處所竟以中國險逺垂涎近地嘗抵吕宋吕¶
宋拒不納又之香山為澚夷所阻歸而狼卜累年矣(廣/東)¶
(通志曰紅毛鬼不知何國萬歴二十九年冬大舶頓至/濠鏡其人衣紅眉髮連鬚皆赤足踵及趾長尺二寸壯)¶
(大倍常澚夷數詰問輙譯言不敢為寇欲通貢而已當/道謂不宜開端李𣙜使召其酋入見游處㑹城一月始)¶
(還諸夷在澚者尋共/守之不許登陸始去)澄人李錦者久駐大泥與和蘭相¶
習而猾商潘秀郭震亦在大泥與和蘭貿易徃還忽一¶
日與酋麻韋郎談中華事錦曰若欲肥而槖無以易漳¶
<pb:KR2k0145_WYG_006-20b>¶
者漳故有彭湖嶼在海外可營而守也酋曰倘守臣不¶
允柰何錦曰宷璫在閩負金錢癖若第善事之璫特疏¶
以聞無不得請者守臣敢抗明詔哉酋曰善乃為大泥¶
國王移書閩當事一移中貴人一備兵觀察一防海大¶
夫錦所起草也俾潘秀郭震賫之以歸防海大夫陶拱¶
聖聞之大駭白當道繫秀于獄震續至遂匿移文不投¶
初秀與夷約入閩有成議遣舟相迎然夷食指既動不¶
可耐旋駕二巨艦及二中舟尾之而至亡何已次第抵¶
<pb:KR2k0145_WYG_006-21a>¶
彭湖時萬歴三十二年七月也是時汛兵俱撤如登無¶
人之墟夷遂伐木駕厰自以鱗介得窺衣裳矣李錦徐¶
挐得一漁舟附之入漳偵探詭云為夷所虜逃還當事¶
者已亷知其蹤并繫之嗣議使錦秀諭令夷王還國許¶
以自贖并拘郭震與俱錦等既與夷首謀不欲自言其¶
不售第云我國尚在依違而已材官詹獻忠捧檄徃乃¶
多攜幣帛𤓰酒覬其厚償海濵人又有潜裝華貨徃市¶
者夷益觀望不肯去屢遣官諭之比見夷語輒不颺夷¶
<pb:KR2k0145_WYG_006-21b>¶
視之如發䝉振落也而寀璫者已遣親信周之範馳詣¶
海上與夷訂盟以三萬金為中貴人夀貴人從中持之¶
盟已就㑹南路總兵施徳政遣材官沈有容將兵徃諭¶
沈多才畧論說鋒起從容謂夷曰中國斷不容逺人實¶
偪處此有誑汝逗留者即是愚爾四海大矣何處不可¶
生活嗣又聞璫使在此更曰堂堂中國豈乏金錢巨萬¶
萬爾為䑕軰所誑錢既不返市又不成悔之何及麻郎¶
見沈豪情爽氣嘆曰從來不聞此言旁衆露刄相語曰¶
<pb:KR2k0145_WYG_006-22a>¶
中國兵船到此想似要與我等相殺就與相殺何如沈¶
厲聲曰中國甚慣殺賊第爾等既說為商故爾優容爾¶
何言戰鬬想是元懐作反之意爾未覩天朝兵威耶夷¶
語塞又心悔恐為之範所賣乃呼之範索所餉金錢歸¶
只以哆囉嗹玻瓈器及夷刀夷酒遺璫將乞市夷文代¶
奏而都御史右御史各上疏請剿於是徳政嚴守要害¶
厲兵拭甲候㫖調遣兵民從海外入者一錢不得著身¶
挾錢者治如法蓋接濟之路遂窮又聲言預作火攻之¶
<pb:KR2k0145_WYG_006-22b>¶
䇿夷度茲事必無濟理又且坐困乃以十月二十五日¶
挂㠶還錦秀震獻忠等論死及戍有差嗣奉㫖使殷商¶
至大泥移檄和蘭毋更為細人所誤云或謂和蘭長技¶
惟舟與銃耳舟長三十丈横廣五六丈板厚二尺餘鱗¶
次相銜樹五□舶上以鐵為網外漆打馬油光瑩可鑑¶
舟設三層傍鑿小窓各置銅銃其中每銃張機臨放推¶
由窓門以出放畢自退不假人力□之下置大銃長二¶
丈餘中虛如四尺車輪云發此可洞裂石城震數十里¶
<pb:KR2k0145_WYG_006-23a>¶
敵迫我時烈此自沉不能為虜也其役使名烏鬼嘗居¶
髙自投于海徐出行濤中如御平原舵後銅盤大徑數¶
尺譯言照海鏡識此可海上不迷奉天甚謹祀所謂天¶
主者于中其酋所居及卧内俱哆囉嗹䝉其四壁每華¶
商詣酋守門者撞鐘為報侍者二人出傳語值酋卧或¶
别冗則坐外間以俟傳見乃進或為設食以一大片置¶
盤中人分一刀切而食之與華人語數侵華人若華人¶
與他夷人争鬬則為華人左袒嘗謂華人曰此身浮泊¶
<pb:KR2k0145_WYG_006-23b>¶
世間須有鱗甲爪牙令可畏若軰牝雞耳譏其不善鬬¶
未嘗以狸膏䝉其頭也(萬厯四十五年在吕宋港口迎/擊華商大肆劫掠舶主苦之)¶
　　物産¶
金　銀錢　琥珀　瑪瑙　玻瓈　天鵞䘬　瑣服¶
哆囉嗹　刀¶
　　交易¶
商舶未有抵其地者特暹羅𤓰哇渤泥之間與相互市¶
彼國既富䮍蹄華人貨有當意者輒厚償之不甚較直¶
<pb:KR2k0145_WYG_006-24a>¶
故貨為紅夷所售則價驟湧¶
論曰譬天下之大其猶上林乎珍禽異羽競響齊鶱即¶
孤嶼剰巢殊方片翮分之固頸長頸短合之皆腹毳背¶
毛獨倭猶梟也不能革子之鳴東行能無惡子之聲哉¶
和蘭繼至蜂目已露象齒終焚絶之此為時矣¶
　¶
　¶
　¶
<pb:KR2k0145_WYG_006-24b>¶
　¶
　¶
　¶
　¶
　¶
　¶
　¶
　東西洋考卷六¶
